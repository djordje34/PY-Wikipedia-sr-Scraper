Pluteus cervinus predstavlja jestivu gljivu iz porodice Pluteaceae, roda Pluteus. Svrstana je u ovu familiju usled slobodnih i ruzičastih listića, a u rod jer nema anulus (prsten), odnosno ostatke od opšteg veluma (omotača). Razlikuju se dva morfološka stadijuma: nezreo stadijum karakterišu gusti, beli listići i veoma zaobljen klobuk, dok zreo stadijum ima ružičaste i retke listiće. Široko je rasprostanjena i veoma česta vrsta u umerenoj zoni u Evropi, Aziji i Severnoj Americi. Narodni naziv, jelenska krovnjača je dobila po boji šešira koja je slična boji krzna jelena, a i po tome što cistidije poseduju izraštaje koje podsećaju na jelenske rogove. Plodonosi na trulom drvetu listopadnih ređe četinarskih vrsta.