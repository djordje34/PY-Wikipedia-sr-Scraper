Лешинар палмовог ораха (лат. Gypohierax angolensis) је врста птице грабљивице из породице јастребова (лат. Accipitridae). Припада монотипичном роду Gypohierax. Јединствен је међу птицама грабљивицама по својој исхрани, главни извор хране су му плодови палми из рода уљаних палми (Elaeis), мада се у мањој мери такође храни и крабама, мекушцима, скакавцима и рибом, а понекад и слепим мишевима и живином. Ареал врсте се подудара са ареалом уљане палме. Гнезди се у шумама и саванама Подсахарске Африке, обично у близини водених површина.