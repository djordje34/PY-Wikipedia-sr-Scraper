Tetractenos glaber је врста рибе из породице Tetraodontidae. Настањује плитке обалне и естуарске воде југоисточне Аустралије, где је распрострањена и бројна. Француски природњак Кристоф-Полин де ла Пуа де Фреминвил описао је врсту 1813. године, иако су је ранији записи помешали са њеним блиским рођаком, врстом T. hamiltonii. Ове две врсте су данас једини чланови рода Tetractenos након што су прошли кроз неколико таксономских промена од открића. До 16 центиметара дугачка и са изразитим тамним шарама налик леопарду, ова риба има заобљену предњу страну тела које се идући од главе ка репу сужава. За разлику од већине сродних врста, она на свом телу нема истакнуте бодље. Као и друге врсте из њене породице, и она може да се надува водом или ваздухом. Храни се претежно мекушцима и раковима, а лови их у песку и блату доњег седимента. Често је нежељен улов риболоваца, пошто је врло отровна због тетродотоксина који је присутан у њеном телу, а једење ове рибе може довести до смрти човека.