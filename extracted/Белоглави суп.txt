Белоглави суп (лат. Gyps fulvus) је врста лешинара средње величине. Висине је од 95-110 цм, има распон крила од 230-265 cm. Просечна маса износи између осам и девет килограма, а поједини примерци могу достићи масу и до једанаест килограма. Основно перје је риђе браон, док су летна пера мрка. Одрасле птице се разликују по томе што имају белу паперјасту крагницу при основи врата, док је код младих она смеђа. Ноге су снажне са тупим канџама које се не савијају. Птица достиже зрелост са 4-5 година.