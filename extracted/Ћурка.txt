Ћурка (лат. Meleagris) је род великих птица из реда кока (Galliformes). Постоје 2 дивље врсте, једна је из Северне Америке и то је дивља ћурка (Meleagris gallopavo), а друга је из Средње Америке, односно полуострва Јукатан и то је јукатанска ћурка (Meleagris ocellata). Домаћа ћурка је настала припитомљавањем дивље ћурке из Северне Америке. Најраније ћурке еволуирале су у Северној Америци пре више од 20 милиона година и деле недавног заједничког претка са тетријебама, фазанима и другом живином. Врста дивља ћурка је предак домаће ћурке, која је припитомљена пре отприлике 2.000 година.