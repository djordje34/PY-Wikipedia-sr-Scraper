Чемпрес, заједничко име рода Cupressus, је дрво које обично расте у топлим крајевима, брзо се развија и може досећи висину од око 20 m, са приближним пречником стабла од око 60 cm. Чемпрес је један од неколико родова зимзелених четинара из породице Cupressaceae. Сматра се полифилетском групом. На основу генетске и морфолошке анализе, род Cupressus се налази у потпородици Cupressoideae. Уобичајени назив „чемпрес” настао је преко старофранцуског cipres од латинског cyparissus, што је латинизација грчког κυπάρισσος (kypárissos). У источној и јужној Африци, као и на Новом Зеланду, чемпрес се узгаја у комерцијалне сврхе. Одређене врсте чемпреса су популарне као орнаментално дрво за паркове и вртове широм Европе, а у Азији поред будистичких храмова. Породица Cupressaceae се назива породица Чемпреса.