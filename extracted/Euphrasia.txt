Euphrasia L. je rod u okviru familije volovotki (Orobanchaceae Vent.), koji obuhvata oko 90 vrsta rasprostranjenih u Evropi, Aziji, Severnoj i Južnoj Americi i Australiji. Vrste roda Euphrasia parazitiraju predstavnike familija trava (Poaceae Barnhart.) i oštrica (Cyperaceae Juss.), pa se uglavnom mogu naći na travnim staništima. Ime potiče od grčke reči euphrasia, što znači veselost, raspoloženje, zbog lepog izgleda cveta ili verovanja u slično lekovito dejstvo.