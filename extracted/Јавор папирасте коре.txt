Јавор папирасте коре (Acer griseum) име рода је латински назив за јавор, али истовремено је и придев: ācer, ācris, ācre који значи оштар, оштра, оштро, вероватно због оштро зашиљених режњева листа већине јавора. Епитет врсте griseum на латинском значи сиво због сивог наличја листа. Таксон је први описао 1894. француски ботаничар Франше (Adrien René Franchet, 1834-1900) у Journal de Botanique. (издавач L. Morot) 8:294. као варијетет Acer nikoense var. griseum Franch., да би Пакс (Ferdinand Albin Pax, 1858-1942) 1902. у Das Pflanzenreich 8(IV. 163): 30, подигао таксон на ниво врсте. У Kини овај јавор се назива јавор крваве коре (血皮枫 ксуе пи фенг) јер су делови коре који се љуште црвенкасти.
Стабло са кором која се љушти.
Цветови.
Листови и плодови.
Крилате орашице.
Јесењи колорит.