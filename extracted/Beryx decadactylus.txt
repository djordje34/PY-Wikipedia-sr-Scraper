Beryx decadactylus, такође познат као алфонсино, врста је дубоководне рибе из породице Berycidae и реда Beryciformes. Може се наћи у умјереним и суптропским водама океана готово у цијелом свијету. Обично је повезана са дубокоморским коралима. Одрастају на дну океана и траже плијен дуж морског дна, прије свега рибе, главоношце и ракове. Као и остали чланови његове породице, ова риба је изузетно дуговјечна, с јединкама које могу достићи старост и до 69 година, а можда и дуже. Може порасти до величине од 100 центиметара, а тежити и до 2,5 килограма. Мета је комерцијалног риболова. Ниска стопа репродукције и вријеме потребно за сазријевање младих јединки чине ову рибу угроженом због ширења дубокоморског риболова, али је према МУЗП-у ова риба рангирана као врста за коју постоји мали ризик од изумирања.