Шумски пух (лат. Dryomys nitedula) врста глодара из породице пухова (Gliridae) која се налази у источној Европи, на Балкану и у деловима западне и централне Азије. На ИУЦН-овој листи угрожених врста категорисана је као врста са најмањом бригом од изумирања због широког спектра распрострањености и стабилног кретања популације. Иако ова врста живи на различитим географским локацијама, њена највећа густина насељености је у шумама централне Молдавије, Закавказја и планинама централне Азије. На већини других локација густина насељености ове врсте је прилично ниска. Густина насељености зависи од многих фактора. Али главне карактеристике од којих ова врста зависи у одабиру локације су постојање одговарајућих извора хране као и добро лишће које се може користити за станиште. Разлог због којег шуме у централној Молдавији имају највећу густину насељености је тај што пружају највећу разноликост извора хране који су доступни током целе године. Ова локација такође пружа најбољу врсту лишћа за шумске пухове да граде своја гнезда. Kомбинација ова два аспекта омогућава да ова врста задовољи своје највеће потребе. Због тога током сезоне парења производе потомство које такође сазрева на истом општем подручју. Уобичајени назив за Eliomis је вртни пух. Dryomys се често упоређује са Eliomys јер имају много сличности. Међутим, Dryomys је мањег обима. Још две разлике између ових врста су што је мождани оквир код Dryomys-а више заобљен, а слушни канали мањи од оног код Eliomis-а. Поред тога, њихови се репови донекле разликују. Dryomys-ов реп је у боји више уједначен у односу на онај код Eliomis-а.
Шумски пух се такмичи у вештачким и природним гнездима са пухом лешникаром, шумским мишевима и птицама. Његови највећи конкуренти су оне врсте које једу сличну врсту хране и живе у истој врсти станишта.