Сладић, слатки корен, госпино биље, слатко дрвце, шећерни корен, добар корен, ликорица, ликориш (лат. Glycyrrhiza glabra) вишегодишња је зељаста биљка из породице бобова (лептирњача или махунарки) — Fabaceae. Екстракти сладића се користе у хербализму и традиционалној медицини. Прекомерна конзумација сладића (више од 2 mg/kg дневно чисте глицирхидинске киселине, компоненте сладића) може да доведе до нежељених ефеката, као што је хипокалијемије, повећан крвни притисак, и мишићна слабост.