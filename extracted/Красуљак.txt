Красуљак, петровац, бела рада, трачаница или белка (лат. Bellis perennis) је вишегодишња зељаста украсна и лековита биљка из породице главочика (Asteraceae), која се често сматра архетипском врстом тог имена. Остали народни називи су: тратинчица, трајни красуљак, катаринчица, искрица, крсница, бехар и дрница. Њој сродне врсте су и шумска тратинчица (Bellis silvestris Cyr.) и једногодишња тратинчица (Bellis annua L.). По белој ради је град Бијело Поље у Црној Гори добио име, јер је некада цело поље на коме се сада налази град изгледало бело у пролеће када се посматрало са околних брда, јер је поље било прекривено белом радом. Многе сродне биљке такође дијеле исто име, тако да разликовање ове врсте од других тратинчица није једноставно. Понекад се квалификује као обична или ливадска тратинчица. Историјски, такође је позната као трава за модрице и понекад трава за ране (иако је заједнички назив траве за ране сада уже повезан родом Stachys (ранске траве)). Bellis perennis је пореклом из Западне, Средње и Северне Европе, али широко натурализирана и у већини регија са умереном климом, укључујући и Америке, и Аустралазију.
Bellis perennis