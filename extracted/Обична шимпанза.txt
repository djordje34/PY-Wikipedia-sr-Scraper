Обична шимпанза (лат. Pan troglodytes) је човеколики мајмун из породице великих човеколиких мајмуна који настањује прашуме централне и западне Африке. Назив troglodytes, грчки за „становника пећине”, први пут је објавио Јохан Фридрих Блуменбах 1779. године у својој књизи „Приручник за природњаке” (нем. Handbuch der Naturgeschichte). Обична шимпанза је једна од две врсте шимпанза у роду Pan. Њен блиски рођак је бонобо (лат. Pan paniscus), други представник овог рода.