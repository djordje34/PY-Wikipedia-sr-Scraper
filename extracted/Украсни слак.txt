Украсни слак (лат. Ipomoea purpurea) је једногодишња пењачица из породице слакова Convolvulaceae. Пореклом је из Средње Америке. Расте у висину до 3 метра стварајући много листова и цветове различитих боја − белих, плавих, розих и љубичасти боји које посећују бројни кукци. Цветови су једнодомни − хермафродитни, а изгледом подсећају на мале трубе јарких психоделичних боја. Отварају се рано ујутро, а већ крајем дана вену. Иако цветови трају само један дан брзо се стварају и увек их има много. После цветања развијају се плодови — троделне чауре. Семе троугласто, дуго 4-7 mm, црно или тамнобраон, голо. Семе садржи мале количине компоненти који могу индуцирати слабе халуциногене доживљаје. Све у свему, слак стратешки постављен у дворишту или на тераси одличан је заклон од нежељених погледа, поготово крајем сезоне када досегне своју максималну величину.