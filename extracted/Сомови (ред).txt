Сомови (лат. Siluriformes или Nematognathi) представљају разноврсну групу риба. Ред је добио име по главној карактеристици ових риба — истакнутим месним израштајима око уста који подсећају на мачје бркове. Немају пак све врсте из овог реда бркове, већ су чланови реда Siluriformes дефинисани карактеристикама лобање и рибљег мехура. Сомови из овог реда се сматрају комерцијално значајним, с обзиром да се бројне врсте узгајају или лове за прехрану. Бројне мање врсте, првенствено оне из рода Corydoras, важне су у акваристици. Велики број врста из реда сомова су ноћне животиње, али друге (бројне врсте из породице Auchenipteridae) су крепускуларне или диуралне (већина врста из породица Loricariidae и Callichthyidae, на пример).