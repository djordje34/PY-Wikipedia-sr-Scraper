Јајчара или Благва (лат. Amanita caesarea) је јестива гљива, једна од најукуснијих, расте у свим шумама, лети и током топлих јесењих дана. Припада фамилији пупавки. Позната је и под именом благва, кнегиња, кнез, рудњача, кајсијача , скорупњаја и кајмачара .
Шешир пречника 8-20 см, обло испупчен, полулоптаст, касније спљоштенији, гладак, руб линеарно урезан, наранџастоцрвене боје. Листићи жути, густи, широки. Дршка жутa, са цик-цак зеленим шарама, угорњем делу бели рукавац, при дну гомољасто задебљана, обавијена белим овојем. Месо бело, испод кожице шешира жуто, угодног и ненападног мириса. Споре бледожућкасте.