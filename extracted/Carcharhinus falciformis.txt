Carcharhinus falciformis је врста морског пса из породице Carcharhinidae, а добила је назив због глатке текстуре коже. Ова врста је једна од најзаступљенијих морских паса у пелагијалској зони, а може се наћи широм света у тропским водама. Овај морски пас веома је покретљив и налази се до 50 м преко континенталног прага. Има танко и пространо тело, а обично нарасте дужине до 2,5 м. Од осталих врста морских паса разликује се по малим перајима са закривљеним задњим рубом и дугим слободним задњим врхом. Carcharhinus falciformis прилично је радознао упоран ловац, а храни се углавном кошљорибама и главоношцима, као и тунама које су му омиљен плен. Слух ове врсте је изузетно акутан и омогућава му да чује ниске фреквенције буке које производе друге врсте. Врста је живахна, а њено разножавање извршава се током целе године, осим у Мексичком заливу, где је циклус парења сезонски. Женке рађају легла са 16 риба, а прве месеце проводе у заклонима гребена, знатно растући пре него што се преселе у океан. Carcharhinus falciformis поседује велики број оштрих зуба, што је чини опасном, а агресивно се понаша и према рониоцима. Међутим, људе напада изузетно ретко, јер мали број њих улази у њено станиште. Ову врсту људи вреднују због пераја, а у мањој мери због свог меса, коже, јетре и вилице. Због њиховог великог броја, оне представљају главну компоненту комеријалног и занатлијског риболова у многим државама. Иако се споро размножава широко је распрострањена, али њен број опада широм света, па ју је Међународна унија за заштиту природе сврстала у рањиве врсте 2017. године.