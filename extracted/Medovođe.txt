Medovođe (Indicatoridae) su porodica ptica iz reda detlovki. Perje tmurnih boja, život u šumama i povučenost medovođa prikriva ovu porodicu čije je ponašanje među najneobičnijim i najmanje poznatim kod ptica. Dobili su ime po običaju jedne afričke vrste da vodi ljude do pčelinjaka. Više vole jesti vosak i larve nego sam med. Iako su insekti njihova osnovna hrana, mogu preživeti 30 dana samo na vosku pomoću posebnih enzima u crevima.