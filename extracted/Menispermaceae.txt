Menispermaceae је фамилија из реда Ranunculales, која постоји у већини класификационх схема скривеносеменица. Обухвата 72 рода са око 450 врста, распрострањених у тропским областима целе планете, као и у суптропским областима источне Азије. Биљке ове фамилије су дводоми вишегодишњи жбунови, лијане, или (веома ретко) зељасте биљке или дрвеће. Листови су наизменично распоређени и једноставни, изузев код рода Burasia. Цветови су ситни, сакупљени у цвасти. Плод је коштуница. Модални основни број хромозома је x = 11—13. Из врсте Chondrodendron tomentosum (главни састојак курареа) изолован је токсични релактанс мишића D-тубокуранин.