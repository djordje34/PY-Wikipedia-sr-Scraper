Alysiella filiformis je грам-негативна бактерија, која је као једини члан рода Alysiella, сврстана у породицу Neisseriaceae. Резултати истраживања о Alysiella filiformis указују да је њено присутво већином ограничено на усну дупљу различитих врста животиња. Њено присуство не прате патолошке промене на слузници усне дупље па се стога сматра апатогеном врстом, односно чланом коменсалне микробиоте. Присутна је такође и у спољашној средини. Alysiella filiformis је препознатљива по својој интригантној и интересантној, за бактерије неуобичајној микроморфологији. Има изглед равних, траци сличних вишећелијских филамената (нити). Карактеристична морфологија ове бактерије може послужити у диференцијацији од осталих прокариотских организама.У лабораторијским условима добро расте на већини хранљивих подлога уз присуство кисеоника (аеробна врста) на температури од 37 °C.