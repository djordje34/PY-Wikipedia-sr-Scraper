Лав (Panthera leo) је велики сисар из породице мачака (Felidae) и једна од „великих мачака“ рода пантера (Panthera). Мужјак лава, лако препознатљив по својој гриви, у просеку тежи између 180-255 килограма. Женке су мање и теже од 110-155 килограма. У дивљини, лавови живе око 10-18 година, док у заточеништву преко 20 година. Некада су живели широм Африке, Азије и Европе, док се данас у дивљини могу наћи само у Африци и Индији. Живе у саванама и лове у чопору.