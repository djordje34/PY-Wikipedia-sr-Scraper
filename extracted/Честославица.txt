Честославица (лат. Veronica officinalis) или разгон, змијина честославица, лековита честославица, права вероника, шумска вероника, трава од ушљаме, вероника, је вишегодишња зељаста биљка из рода Veronica у породици боквица (Plantaginaceae). Име рода настало је од вереникион, грчког назива за неку биљку, који је промењен под утицајем женског имена Вероника, латинизованог облика грчког имена Вереники („доноситељица победе”). Име врсте officinalis значи „лековит“, јер је ова биљка раније коришћена и у службеној медицини. Синоними: - Veronica officinalis var. glandulosa Form. - Veronica repens Gilib.