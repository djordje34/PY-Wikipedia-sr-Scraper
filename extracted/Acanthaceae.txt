Acanthaceae је једна од породица биљака која припада реду Lamiales Обухвата око 3500 врста распоређених у око 229 родова, настањених махом у тропском и суптропском појасу (јужна и југоисточна Азија, Африка, Бразил и централна Америка), док мањи број врста расте у Средоземљу и Аустралији. У Европи је присутан само род Acanthus са око 20 врста. С обзиром на то да већина Acanthaceae насељава Неотропско флористичко царство, које обухвата најбогатију и најслабије документовану флору скривеносеменица, очекује се откриће нових врста из ове породице. Тако је, према Index Kewensis, између 1986. и 1995. описана 81 нова врста рода Justicia . Хаплоидни број хромозома x = 7 – 18, 20 – 21 али се бележи и полиплоидија све до 68 хромозома.