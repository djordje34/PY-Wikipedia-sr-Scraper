Myliobatoidei су подред реда Myliobatiformes из надреда ража који припада класи рушљориба, и сродног ајкулама. Многе врсте овог подреда су угрожене. Myliobatoidei садрже осам породица: Hexatrygonidae, Plesiobatidae, Urolophidae, Urotrygonidae, Dasyatidae, Potamotrygonidae, Gymnuridae и Myliobatidae. Myliobatoidei су уобичајени у приморским тропским и суптропским морским водама широм света. Неке врсте, попут Dasyatis thetidis налазе се у умерено топлим океанима, а друге као Plesiobatis daviesi настањују велике океанске дубине. Неке врсте из ове групе настањују и ограничене су на слатку воду. Већина врста из ове групе је демерзална, али неке попут Pteroplatytrygon violacea и морског голуба су пелагијске врсте. Постоји око 220 познатих врста које су организоване у осам породица и двадесетдевет родова. Myliobatoidei су углавном угрожене или подложне истребљењу због прекомерног и нерегулисаног риболова. Од 2013. године, 45 врста су наведене на Црвеној листи IUCN као рањиве или угрожене. Статус неких врста је слабо познат.