Gryllus bimaculatus Zrikavci (lat. Gryllidae) su insekti iz nadporodice Grylloidea u redu Orthoptera (ravnokrilaca) kojima su livade glavno stanište. Poput skakavaca imaju dve duge noge za skakanje, te ss često sa njima i poistovećuju. Telo imaju donekle spljošteno, a imaju i duga ticala (antene). Oni pripadaju potfamiliji Ensifera. Tipski rod je Gryllus i prvi je upotrebio ime porodice Gryllidae Voker. Ime su dobili po karakterističnom glasanju, zrikanju, kojim se mužjaci udvaraju ženkama, a proizvode je stridulacijom. Pare se u kasno leto a jaja ležu u jesen.. Zrikavci su omnivorni lešinari kao i cvrčci a svojim relativno čvrstim čeljustima hrane se organskim raspadajućim materijalom, a u slučaju da nedostaje hrane jedu i uginula tela svoje vlastite vrste. Oni su distribuirani širom sveta (osim Antarktika). Najveći članovi porodice su 5 cm (2 in) dugački bikovski cvrčci (Brachytrupes) koji iskopavaju rupe duboke metar i više. Cvrčci (Oecanthinae) su nežni beli ili bledo zeleni insekti sa prozirnim prednjim krilima, dok su poljski cvrčci (Gryllinae) robusno smeđi ili crni insekti.