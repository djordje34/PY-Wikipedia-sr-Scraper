Кучина или атлантска псина (Lamna nasus) је ајкула из реда Lamniformes и породице Lamnidae. Настањује хладне и умерено топле морске воде Атлантског океана и јужне хемисфере. У северном делу Тихог океана његов еквивалент је уско повезан са врстом морског пса L. ditropis. Кучине обично достижу дужину од 2,5 м и тежину до 135 килограма. Ова врста у северном делу Атлантског океана расте више од оних из јужне хемисфере и разликују се по боји и станишту. Горњи део тела им је сив, а доњи бео, имају шиљату њушку, уски реп, велика петокрална и леђна пераја, ситну карлицу, друго леђно пераје и каудално пераје у облику полумесеца. Оно што кучине издваја од других примерака своје породице су троугласти зуби и бела мрља на леђној основи првог пераја. Углавном лови кошљорибе и главоношце у целом воденом стубу, укључујући и дно. Најчешће је близу обала где лови, а повремено и у отвореном океану на дубинама до 1.360 м. Такође, кучина спроводи сезонске мигранције на веће удаљености, углавном између плиће и дубоке воде. Кучина је врло брза и активна са физиолошким адаптацијама које јој омогућавају да одржава телесну температуру другачију од воде у којој се налази. Када лови доста је похлепна, а често усамљена. Ова ајкула је доста живахна и развија ембрионе који се задржавају материци, женке обично носе четири младунца сваке године. Само неколико напада на људе приписано је кучини. Рекреативни риболовци је често лове и истичу да је њено месо доста укусно, а пераје цењено, што је довело до дуге историје лова на ову врсту. Међутим, ова врста не може издржати висок риболовни притисак због ниске репродуктивне способности. Директни комерцијални риболов довео је до значајног пада ове врсте у источном делу Атлантика педесетих година 20. века као и на западном шездесетих година. Међународна унија за очување природе оценила је да је ова врста рањива у читавом свету и угрожена или критично угрожена у различитим северним деловима које настањује.