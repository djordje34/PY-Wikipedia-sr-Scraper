Жута цапица (лат. Ramaria flava) је јестива гљива из породице Gomphaceae. Плодиште је светложуте боје, коралног облика, високо 5-20 цм, широко 10-20 цм. Основа је бела до светложућакаста, тврда, дебела, месната, пречника до 7 цм. Грана се на многобројне танке, жуте изданке чији врхови грана су тупи, а деле се обично на два дела. Месо је бело, нежно, ломљиво, без неког мириса. Споре су елиптичне, на површини. Расте у умереним областима северне хемисфере, што је такође познато и на југу Чилеа (у региону Мауле, области Лос-Лагос.