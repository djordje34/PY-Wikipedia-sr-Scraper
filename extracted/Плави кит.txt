Плави кит (лат. Balaenoptera musculus) је морски копитар који припада парвореду китова плочана (Mysticeti). То је највећа животиња која је икад живела на Земљи - дугачка је до 33 метра и тежи до 150 и више тона. Плавих китова је било у великом броју у скоро свим океанима широм света до почетка двадесетог века. Четрдесет година прошлог века људи су их ловили скоро до истребљења, док Међународна комисија за китолов није забранила сав китолов плавих китова 1967. године. Према процени база података улова Међународне комисије за китолов 382.595 плавих китова је уловљено између 1868. и 1978. Пре почетка ловљења, највећа популација ових китова од 239.000 јединки је живела око Антарктика. Глобална популација плавих китова се процењује на 10.000-25.000 јединки, што је око 3-11% величине популације процењене у 1911. године. Остају само много мање концентрације у источном северном Тихом океану (1.647), централном северном Пацифику (63-133), северном Атлантику (1.000-2.000), Антарктику (2.280), Новом Зеланду (718), северном Индијском океану (270), и Чилеу (570-760).