Галапагоска џиновска корњача (Chelonoidis nigra) је комплекс сродних врста гмизаваца из реда корњача, са 15 (12 постојећих и 2-3 изумрлe) веома велике врсте корњача у роду Chelonoidis (који такође садржи три друге врсте из континенталне Јужне Америке). Онe су највећа жива врста корњача, а неке модерне корњаче из Галапагоса теже до 417 kg (919 lb). Са животним веком у дивљини од преко 100 година, онe су један од најдуговечнијих кичмењака. Галапагоске корњаче у заточеништву могу доживети до 177 година. На пример, заточени примерак, Харијет, живела је најмање 175 година. Шпански истраживачи, који су открили ова острва у 16. веку, назвали су их по шпанској речи galápago, са значењем „корњача”. У мају 2021. године, генетски тест који су спровели научници са Калифорнијске академије наука потврдио је да једна женка корњаче откривена током експедиције 2019. на острву Фернандина припада врсти Chelonoidis phantasticus која се сматрала већ изумрлом.