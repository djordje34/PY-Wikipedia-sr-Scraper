Панчићев скакавац (енгл. Serbian stick grasshopper) је правокрилац (Orthoptera: Caelifera) из породице Pyrgomorphidae који искључиво живи у Србији. Реликтни је ендемит, налажен искључиво на планинама Тара и Мокра Гора. Инсект који и дан данас представља научну енигму, преживео је глацијацију у енклавама Динарида. Прво је сврставан у генус Pyrgomorphella Bolívar, 1904 те је носио назив Pygromorphella serbica Pančić, док је данас смештен у научном роду Pyrgomorphula.