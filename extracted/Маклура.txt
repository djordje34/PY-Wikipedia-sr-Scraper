Кора.
Листови и гране са трновима.
Мушка цваст.
Стара стабла у Народној башти у Панчеву.
Женска лоптаста цваст са кончастим стубићима.
Скупни плод и боја листа у новембру.
Стабло смокве окићено плодовима маклуре пред Божић (Ботаничка башта Универзитета у Бечу).
Семе маклуре.
Клијавац. Маклура (Maclura pomifera) је добила име по америчком геологу Вилијаму Маклуру (William Maclure, 1763—1840). Име врсте је сложеница од латинских речи pōmum — „плод” и ferō — „носити”; чест је и синоним Maclura aurantiaca Nutt. (лат. aurantius — „поморанџа”). У Северној Америци је зову трновити осиџ или осиџ поморанџа, тај назив је настао од имена индијанског племена Осиџ блиском племену Сијукс (франц. Sioux). Наши народни називи, поред најчешћег — маклура су и дивља поморанџа и ређе дрво мозак због вијугаве текстуре плода. У Европу је унета 1818. године и од тада се успешно узгаја.