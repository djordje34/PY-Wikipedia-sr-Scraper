Црвена дивља кокошка или дивља кокошка, црвена прашумска кокошка, банкивска кокош (лат. Gallus gallus, енгл. red junglefowl) је врста из породице фазана, директан је предак домаће кокошке (лат. Gallus gallus domesticus). Црвена дивља кокошка је први пут доместификована пре око 5.000 година у њеној постојбини у Југоисточној Азији, одакле се домаћа кокошка временом проширила по целом свету. Данас се одомаћена (доместификована) подврста узгаја због меса и јаја.