Љутице (Vieridae) или отровнице јесу фамилија отровних змија која насељава већи део света, са изузетком Антарктика, Аустралије, Хаваја, Мадагаскара, Новог Зеланда, разних других изолованих острва, и области северно од Северног поларника. Сви представници фамилије имају релативно дуге зглобне очњаке који омогућавају дубоку пенетрацију у плен и убризгавање змијског отрова. Тренутно су препознате четири потфамилије. Познати представници су звечарке, поскок и шарка. Назив групе потиче од латинске речи истог значења vipera, -ae, а која вероватно потиче од vivus („жив“) и parere („донети на свет, родити“), а односи се на особину вивипарије, уобичајену код љутица.