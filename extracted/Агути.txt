Агути (лат. Dasyprocta) је род глодара из породице агутија (Dasyproctidae). Они су пореклом из Централне Америке, северне и централне Јужне Америке и са јужних Малих Антила. Неке врсте се такође могу наћи на другим Западноиндијским острвима, где су уведене. Агути су сродни са морским прасетом и изгледају врло слично, али су већи и имају дуже ноге. Врсте се значајно разликују по боји, могу бити браон, црвенкасти, бледонаранџасти, сивкасти или црнкасти, али типично са светлијим стомаком. Њихово тело је прекривено грубом длаком која се диже када су у опасности. Теже од 2,4-6 kg и дуги су од 44,5-76 cm, са кратким реповима без длака.