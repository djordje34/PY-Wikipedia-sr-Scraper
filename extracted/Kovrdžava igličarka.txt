Kovrdžava igličarka (lat. Hericium coralloides) gljiva je koja pripada hidnoidnoj grupi gljiva, čija plodna tela izgledom podsećaju na ježevicu. Naziv Hericium coralloides potiče od reči Hericius što znači jež, i corall što znači koral. Ona izgledom i podseća na bodljikavi koral. Njen narodni naziv jeste bukova glava. U literaturi je opisivana kao jedna od najlepših vrsta gljiva. Raste kao saprob na trulim ostacima (panjevima) listopadnog drveća i to najčešće na bukvi. Veoma je retka vrsta gljive i u Rebublici Srbiji predstavlja strogo zašićenu vrstu prema Pravilniku o proglašenju strogo zaštićenih i zaštičenih divljih vrsta biljaka, životinja i gljiva.