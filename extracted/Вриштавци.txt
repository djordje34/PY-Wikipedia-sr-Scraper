Вриштавци (лат. Anhimidae) породица су птица из реда пловуша (Anseriformes). Због облика кљуна, који је сличан кљуну птица из реда кока (Galliformes), дуго се веровало, да је породица вриштавци најсроднија реду кока (Galliformes), али је на основу анализа ДНК закључено да су ближе породици пловке (Anatidae) из реда пловуша, и свраколикој гусци (Anseranas semipalmata) јединој живућој врсти из породице Anseranatidae, такође из реда пловуша, која је и најближи сродник породици вриштавци. У породици вриштавци постоје два рода и три врсте, рогати вриштавац (Anhima cornuta), јужни вриштавац или јужни крештавац (Chauna torquata) и северни вриштавац (Chauna chavaria).