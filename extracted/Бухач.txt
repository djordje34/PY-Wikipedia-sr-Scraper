Бухач (лат. Pyrethrum cinerariaefolium; њем. Dalmatinische insektenpulverpflanze) је вишегодишња, ароматична биљка из породице главочика (лат. Asteraceae, Compositae). Ова биљка спада у ендемичне биљке бивше Југославије и Албаније и због високог квалитета дроге (дрога: лат. Flores Pyrethri) његових цвјетова пренесен је у многе европске земље, те САД, Јапан, Аустралију и др.