Barbourofelidae (Барбоурофелидае — „Барбоурове мачке”) је изумрла породица мачколиких звијери из натпородице Feloidea, која је у периоду од раног Олигоцена до касног Миоцена настањивала подручје Европе, Сјеверне Америке, Азије и Африке. Ову породицу сисара су чиниле потпородице Afrosmilinae и Barbourofelinae, род Oriensmilus и несврстана врста "Hoplophoneus" strigidens. Стручни назив за чланове ове породице сисара је барбоурофелиди, али су такође знани и под неформалним називима лажне сабљозубе мачке и палеомачке.