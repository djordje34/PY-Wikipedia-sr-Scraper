Poecile је род птица из породице сеница (Paridae). Садржи 15 врста, које су распрострањене широм Северне Америке, Европе и Азије. У прошлости, већина аутора је таксон Poecile као подрод сврставала унутар рода Parus, али је Америчка Орнитолошка Унија (engl. American Ornithologists Union) иницирала да добије статус рода што је и прихваћено. Ова одлука је у складу са резултатима анализе митохондријалне ДНК. Род Poecile је на ниво рода први уздигао немачки природњак Јохан Јакоб Кауп 1829. Научно име Poecile потиче од грчке ријечи poikilos што значи разнобојна.