Scopolia - је род од пет врста цветница из породице помоћница Solanaceae, распрострањен у Европи и Азији. Род је добио име у част природњака Ђованија Скополија (1723-1788) тиролског природњака. Scopolia carniolica је вишегодишња биљка, са светлозеленим листовима и цветовима бледожуте до тамноцрвене боје. Понекад се гаји као декоративна биљка. Екстракт биљке (садржи алкалоид скополамин) који се користи у изради неколико производа за терапију желуца (Inosea, произведен од стране фармацеутске компаније Сато). Екстракт је антиспазмотик у малим дозама и може да се користи за опуштање глатке мускулатуре и код кинетоза. У већим дозама је отров халуциногених својстава.
ризом скополије (ризом Scopolia japonica)Други алкалоиди изоловани из врсте Scopolia carniolica су кускохигрин и хиосциамин. Алкалоиди пронађени у Scopolia tangutica су хиосциамин, скополамин, анисодамин и анисодин. Кумарински фенилпропаноиди умбелиферон и скополетин су изоловани из корена Scopolia japonica. Сродна врста Atropanthe синенсис се понекад сврстава у Scopolia као Scopolia синенсис.