Блуне (Sulidae) су породица морских птица, која припада реду Suliformes. Блуне су средње-велике птице које свој плен, рибу, лове тако што зарањају у воду и хватају га испод површине океана. Породица укључује 10 врста, сврстаних у три рода Sula, Morus и Papasula. Међутим, Sula (праве блуне) и Morus (ганети) могу се лако разликовати по морфолошким, бихевиоралним карактерима и ДНК секвенцама. Аботовој блуни (Papasula) је дат сопствени род, пошто се по овим аспектима разликује од оба. Сматра се да је у питању посебна и древна лоза, можда ближа ганетима него правим блунама.