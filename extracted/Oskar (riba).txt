Astronotus ocellatus je vrsta ribe iz porodice ciklida, poznata po mnogobrojnim imenima, kao što su Oskar, Tigrasti Oskar, Ljubičasti ciklid... Prirodno poreklo Oskara je Južna Amerika. Neke vrste Astronotus ocellatusa se mogu naći na ribljim pijacama lokalnih mesta Južne Amerike. Ima ih i u Kini, Austrliji i južnim delovima Severne Amerike. Pošto su malog i usporenog rasta, imaju potencijela u akvaristici, te su veoma popularne u akvarijumima širom sveta. Oduvek je bio poznat po svojoj inteligenciji. Tokom kišne sezone, reke poplave golema područja na koja se premještaju i ribe. Mnoge od njih se u to vreme i mreste. Kada dođe sušno razdoblje, nastaju izolovane bare iz kojih se ribe ne mogu izvući. Jedina riba dovoljno inteligentna da pronađe put pre nego što bude kasno je naravno oskar. Oskar je predator i orijentisao se na lov manjih riba. Zbog toga on sve vreme proučava razne rupe i udubine kako bi pronašao ribu. Takvo ponašanje je moguće videti i u akvarijumu. Ovo nije riba za početnike. Mnogi ljudi ih donesu u zajednički akvarijum. Nakon nekog vremena u akvarijumu će ostati samo on - oskar.
Taksonomija Vrstu je prvobitno opisao Luis Agasiz 1831. godine, kao Lobotes ocellatus, jer je pogrešno mislio da je to vrsta morske ribe. Naknadnim istraživanjem je utvrđeno da je to ciklid. Ova vrsta je jos nazivana: Acara compressus, Acara hyposticta, Astronotus ocellatus zebra, Astronotus orbiculatus.
Opis ribe Oskari mogu da rastu i do 45 cm u dužinu i da budu teški do 1,6 kg. Oskari pronađeni u divljini su tamne boje sa vatreno narandžastim pegama u obliku prstena, kratkog lepezastog repa i velikim leđnim perajem. Oskar je u stanju da brzo promeni svoju boju. Ovo je osobina koja mu omogućava ritual borbenog i teritorijalnog ponašanja. Mladi Oskari imaju drugačiju boju od odraslih jedinki, oni su na belo-narandžaste pruge i sa primetno velikom glavom.