Бакалар, односно атлантски бакалар (лат. Gadus morhua; итал. baccalà, шп. bacalao) је морска риба, једна од четири врсте из рода бакалара (лат. Gadus). Ова риба, која је традиционално јело на готово целом Медитерану, потиче заправо из хладних мора северног Атлантика. У Шпанији и Португалији једно је од најважнијих јела националне кухиње. У Италији се већ вековима служи као традиционално јело за Бадњи дан, а преко Венеције се ова традиција пренела и на Далматинске трпезе, као и на трпезе Црногорског приморја.