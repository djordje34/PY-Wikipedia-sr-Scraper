Лист адаксијално и абаксијално.
Цвасти се формирају по развоју листова.
Недозрели плодови.
Крилате орашице.
Клијавци. Жешља (Acer tataricum L.) име рода је латински назив за јавор, али истовремено је и придев: ācer, ācris, ācre који значи оштар, оштра, оштро вероватно због оштро зашиљених режњева листа већине јавора. Епитет врсте tataricum (татарско) означава део ареала који обухвата и Татарстан. Опиз (Philipp Maximilian Opiz) чешко немачки шумар и ботаничар увео је назив рода Euacer (префикс eu- значи прави) половином XIX века који је кратко употребљаван за више врста јавора. Епитет другог синонима cordifolium значи срцастог листа, што је карактеристика ове врсте. Симовић, поред назива жешља, наводи још 15 назива: гладеж, држљика, жест, жестика, жестиковина, жестила, жестило, жешљика, паслиска, устава, чешља, чешљика, џастил, џешља, џешљика.