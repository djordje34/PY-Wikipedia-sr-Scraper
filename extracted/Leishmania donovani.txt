Leishmania donovani je vrsta intracelularne parazitske protozoe iz roda Leishmania, grupe hemoflagelarnih kinetoplastida koja uzrokuje bolest lišmanijaza. To je parazit ljudske krvi koji je odgovoran za visceralnu lišmanijazu ili kala-azar, najozbiljniju formu lišmanijaze. Ovaj parazit inficira mononuklearni fagocitni sistem uključujući slezinu, jetru i koštanu srž. Infekcija se prenosi vrstama peščanih mušica iz roda Phlebotomus u Starom svetu i Lutzomyia u Novom svetu. Stoga je parazit prevalentan širom tropskih i umerenih regiona uključujući Afriku (uglavnom u Sudanu), Kinu, Indiju, Nepal, južnu Evropu, Rusiju i Južnu Ameriku. Leishmania donovani je odgovorna za hiljade smrtnih slučajeva svake godine i zastupljena je u 88 zemalja, sa oko 350 miliona ljudi u konstantnom riziku od infekcije i 0,5 miliona novih sličajeva godišnje.