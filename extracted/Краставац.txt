Краставац (лат. Cucumis sativus) врста је зељастих биљака из породице бундева (Cucurbitaceae). Користи се у људској исхрани као поврће. Сматра се једногодишњом биљком, постоје три главне врсте краставца — за резање, кисељење и без семена — у оквиру којих је створено неколико сорти. Краставац потиче са подручја од Хималаја до Кине (Јунан, Гуејџоу, Гуангси) и Северног Тајланда, али сада расте на већини континената, а многе различите врсте краставца се узгајају комерцијално и продају на светском тржишту. У Северној Америци, израз дивљи краставац односи се на биљке из родова Echinocystis и Marah, иако ове две нису блиско повезане.