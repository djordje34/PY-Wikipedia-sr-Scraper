Цваст беле сорте са упадљивим наранџастим окцима.
Отворене чауре будлеје.
Семе будлеје.
Ожиљавање зелених резница будлеје у перлиту. Будлеја, летњи јоргован (Buddleja davidii Franch.) је врста за чије откриће и интродукцију у Европу је везано више ботаничара. Роду Buddlеја дао је назив Лине (1737) по енлеском свештенику и ботаничару Будлу (Adam Buddle, 1662–1715), а име врсте davidii добила је по француском Лазаристи, мисионару, Католичком свештенику, зоологу и ботаничару Давиду (Armand David, 1826-1900) који је послао прве примерке из Источног Тибета 1869. године ботаничару Франшеу (Adrien Rene Franchet, 1834-1900) аутору ове врсте у париски Национални музеј историје природе (Musee National d'Historie Naturelle). Синоним је Buddleja variabilis Hemsl., а потиче из 1887. године када је Хенри (Augustine Henry 1857-1930) независно од претходних открића послао узорак из Кине Хемслију (William Botting Hemsley, 1843-1924) .