Помракуше или ширококљунке (Caprimulgiformes) су ред птица, које у већини случајева воде ноћни начин живота на шта указује и њихов изглед. Реду припадају четири, а према неким ауторима пет породица. Распрострањене су по читавом свету, осим у поларним крајевима. У средњој Европи живе само две врсте: легањ (Caprimulgus europaeus) и црвеноврати легањ (Caprimulgus ruficollis). Имају дуга крила и добри су летачи. Све врсте се хране инсектима, са јединим изузетком врсте уљашица, која је једина ноћна птица и храни се искључиво плодовима.