Суви шевар на обронцимаСтаре планине. Шевар (Typha) је род барских вишегодишњих монокотила са дугачким, танким, тракастим листовима из породице Typhaceae. Ове биљке расту у мочварним пределима Европе, Африке, Северне Америке и Азије. Typha је антички назив за врсте овог рода од τύφω (димити), пошто при сагоревању диме, а можда и због чађавог изгледа цвасти. У српском језику, поред назива шевар, среће се и рогоз, ботур, лоч, рогозина, шаша, шашевина, шћевар. Рогоз се користи још од давнина за прављење разних простирки (асура). У данашње време се од њега праве украсне простирке, украсне завесе и простирке за плажу. У Србији су аутохтони усколисни рогоз или мушки рогоз(Typha angustifolia), бели рогоз или женски рогоз (Typha latifolia), хибридни рогоз (Typha angustifolia × T. latifolia), лаксманов рогоз (Typha laxmannii), мали рогоз (Typha minima) и Typha domingensis. Најраспрострањенија врста је Typha latifolia.