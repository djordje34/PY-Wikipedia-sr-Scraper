Norovirus izaziva akutni gastroenteritis. Može ga dobiti svako, i to više puta u toku života, jer postoji mnogo tipova norovirusa i infekcija jednim tipom kasnije ne štiti od drugih tipova virusa. Norovirus se može naći u povraćenoj masi i stolici, čak i pre nego što osoba dobije simptome. Virus ostaje u stolici dve nedelje, čak i duže nakon ozdravljenja. Tada su obolele osobe i najzaraznije. Virus se obično prenosi kada stolica ili povraćene mase dospeju do usta zdravih ljudi. Ovo se obično dešava konzumiranjem virusom kontaminirane hrane ili tečnosti, dodirivanjem kontaminiranih stvari, a zatim stavljanjem ruku u usta ili kontaktom sa inficiranim osobama, na primer nega obolelog ili deljenje obroka ili korišćenje istog pribora za jelo.