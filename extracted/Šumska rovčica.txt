Šumska rovčica (лат. Sorex araneus), poznata i kao evroazijska rovčica, najčešća je vrsta rovčice i jedan od najčešćih vrsta sisara, naročito u Severnoj Evropi. Duga je 55 do 82 milimetra i teška 5 do 12 grama. Ima baršunasto tamno smeđe krzno sa bledom donjom stranom. Jovenilne jedinke imaju svetlije krzno do prvoga presvlačenja. Šumska rovčica ima male oči, šiljastu, pokretnu njušku i zube sa crvenim vrhovima. Životni vek im je oko 14 meseci. Aktivne su i danju i noću, uzimajući kratke periode odmora između relativno dugih naleta aktivnosti.