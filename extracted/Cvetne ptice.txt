Cvetne ptice ili cvećarke (lat. Dicaeidae) su porodica ptica pevačica. Sastoji se od dva roda, Prionochilus i Dicaeum, koje čine ukupno 44 vrste. Ova porodica se ponekad svrstava u veću porodicu medosasa (Nectariniidae). Pripadnici porodica Melanocharitidae i Paramythiidae su se nekada takođe svrstavale u ovu porodicu. Nastanjuju područja tropske južne Azije i Australazije, od Indije, preko Filipina do Australije. Cvetne ptice nastanjuju razna staništa, od primorskih do planinskih. Neke vrste, poput australijske Dicaeum hirundinaceum, su izrazite selice.