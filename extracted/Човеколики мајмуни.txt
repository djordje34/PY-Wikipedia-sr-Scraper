Горила (Gorila occidental) Човеколики мајмуни (лат. Hominoidea — Хоминоиди) су група примата која укључује човека (лат. Homo sapiens — Хомо сапијенс) и његове најближе сроднике, који по свом изгледу, високој интелигенцији и сложеном социјалном животу веома подсећају на људе. Човеколики мајмуни су грана мајмуна Старог света, безрепих симија (Simii) или антропоида, тј. усконосих мајмуна (Catarrhini), из реда примата. Аутохтони су у Африци и Југоисточној Азији. Одликује их широки степен слободе покрета у раменском зглобу, што указује на утицај брахијације. Обухватају две главне гране: гибоне, мале мајмуне и хоминиде или велике мајмуне. У мале човеколике мајмуне (латински: Hylobatidae) се убрајају четири рода и шеснаест врста гибона, а међу њима су лар гибаона и сијаманга, који су аутохтони у Југоисточној Азији. Претежно живе на дрвећу, а на тлу су двоножни. Они имају лакша тела и мање друштвене групе од великих мајмуна. Hominidae су: орангутани, гориле, шимпанзе и људи. Данас постоје по две врсте родова орангутан: (Pongo) горила, шимпанзе (Pan) и једна постојећа врста у роду Homo (Homo sapiens). Представници ове суперфамилије су означени као хоминоиди, што не треба бркати са фамилијом хоминиди, нити подфамилијом хоминини. Неки од свих хоминоида се означавају и као безрепи мајмуни (енг. apes), при чему треба напоменути да се енглески назив односи само на ову групу, док се monkey односи на све репате мајмуне. Због тога, енглески назив „apes” може имати вишесмислено значење. Може бити синоним за назив „мајмун” или за било којег безрепог човеколиког примата. Тако је берберски (дивљи) макак, нека врста мајмуна, популарно назван „берберски мајмун” да се означи недостатак репа. Биолози су користили назив „мајмун” у значењу члана надпородице Hominoidea, а осим људи однедавно означава и све чланове надпородица Hominoidea, тако да „мајмун” (ape) постаје друга реч за „хоминоид”.. Осим горила и људи, хоминоиди су агилни пењачи на дрвећа. Њихова храна се најбоље може описати као фругиворорна и фоливорна, јер се састоји углавном од воћа, ораха, семена, укључујући и семе трава, а у неким случајевима и других животиња., било да лове или беру плодове са дрвећа (узгајање биљки је искључиво лудска способност), као и све друго што је доступно и лако сварљиво. Већина нељудских хоминоида су ретке или угрожене врсте. Главна опасност за већину угрожених врста је губитак тропских прашумских станишта, иако су још увек неке врсте и даље угрожене као ловне животиње.