Лосонов пачемпрес, орегонски кедар
или како се у литератури најчешће назива Лавсонов пачемпрес (Chamaecyparis lawsoniana) је високи зимзелени четинар из рода пачемпреса (Chamaecyparis), фамилије чемпреса (Cupressaceae). Ову врсту открили су европски досељеници у близини Порт Орфорда у Орегону. Први украсни примерци узгојени су 1854. од стране сакупљача дендро-материјала који су радили за расадник Lawson & son (Лосон и син) из Единбурга (Шкотска), по коме је и добио име. Имена Лосонов пачемпрес, односно Лавсонов пачемпрес (пачемпрес - налик чемпресу) и Лосонов чемпрес су у широкој употреби у хортикултури, а понекад и орегонски кедар. Латинско име рода Chamaecyparis потиче од грчких речи chamai=низак и kyparissos=чемпрес, због сличности са правим чемпресима, по којима је и добио име