Тамандуа (лат. Tamandua) је род мравоједа у који спадају јужна тамандуа (T. tetradactyla) и северна тамандуа (T. mexicana). Живе у шумама и травњацима, али су делимично и прилагођени животу на дрвећу. Углавном једу мраве и термите, понекад и пчеле, јеленке и ларве инсеката. Када живе у кавезу. једу воће и месо. Немају зубе и ослањају се на своје моћне желуце да разграде храну. Реч tamanduá на језику племена Тупи значи мравојед, а у том језику и на бразилском португалском се та реч се односи генерално на све мравоједе. На ова два језика, тамандуа се зове tamanduá-mirim (mirim значи мали).