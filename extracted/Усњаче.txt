Усњаче или морски гргечи (Labridae) представљају породицу морских риба, од којих су многе јарко обојене. Породица је велика и разнолика, са преко 600 врста у 81 роду, који су подељени у 9 подгрупа или племена.
Обично су то мале рибе, а већина их је мања од 20 cm (7,9 in) центиметара, иако највећа, Cheilinus undulatus, може да достигне дужину и до 25 метара. Ове рибе су месождерке, хране се широким спектром малих бескичмењака. Многе мање усњаче прате трагове крупније рибе, скупљајући бескичмењаке узнемирене њиховим проласком.
Јувенилне јединке неких представника родова Bodianus, Epibulus, Cirrhilabrus, Oxycheilinus, и Paracheilinus скривају се међу пипцима слободно живећег корала гљиве Heliofungia actiniformis.