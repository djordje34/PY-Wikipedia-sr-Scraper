Virioni paramiksovirusa, veličine 150-300 nm, sastoje se iz dugog spiralnog nukleokapsida i pleomorfnog lipidnog omotača. Na omotaču se nalaze 2 vrste glikoproteinskih izdanaka: duži (mogu imati funkciju N i H) i kraći (F-fuzioni protein) koga imaju svi virusi ove familije. Genom se sastoji od jednolančane (-)RNK, veličine 16-20 kilobaza. Uz genom se nalazi RNK transkriptaza. Komplentna replikacija se odigrava u citoplazmi, dok se sklapanje odvija na nivou ćelijske membrane. Familija Paramyxoviridae se deli u dve potfamilije:
Paramyxovirinae (rod Paramyxovirus i rod Morbillivirus) Pneumovirinae (rod Pneumovirus)