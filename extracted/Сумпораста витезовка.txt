Сумпораста витезовка (лат. Tricholoma sulphureum) је нејестива гљива из породице Tricholomataceae. Клобук је жут, у средини црвенкастосмеђ, у почетку полукружан, касније раширен и мало испупчен, на рубу је уврнут, широк 5-10 цм. Листићи су жућкасти, ретки, назубљени. Стручак је сумпорастожут, ваљкаст, у почетку пун, касније шупаљ, мало чехаст, висок 3-8 цм, промера 5-15 мм. Месо је жуто, тврдо, влакнасто, неугодног мириса. Споре су елиптичне, отисак је бео.