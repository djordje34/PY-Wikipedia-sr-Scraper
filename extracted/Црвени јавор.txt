Корену који је површински потребно је доста простора за развој, а избојци су последица скучености корена; кора је светлосива.
Лист.
Функционално женски цветови.
Функционално мушки цветови.
Крилате орашице.
Клијавци.
Acer rubrum 'Armstrong' (лево).
Acer rubrum 'Somerset' у расаднику. Црвени јавор (Acer rubrum) друмондски јавор или мочварни јавор свој научни назив дугује Линеу који га је тако назвао у свом Species Plantarum објављеном 1753. године. Име рода, које је такође увео Лине, је латински назив за јавор, а специјски епитет rubrum значи црвен што је одлика листова у јесен али и цветова, плодова током зрења, пупољака као и гранчица. Амерички ботаничар Смол (John Kunkel Small, 1869-1938) потенцира ову карактеристику уводећи нови род Rufacer (rufus, црвен и acеr, јавор) који данас има статус синонима. Ту су још и епитети синонима sanguineum = крвав и coccineum = гримизан (љубичастоцрвен) који се односе на исте особине. Део епитета синонима је по географским називима делова ареала carolinianum и drummondii.