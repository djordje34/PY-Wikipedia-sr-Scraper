Буковача
(лат. Pleurotus ostreatus) је јестива печурка из породице Polyporaceae. Име рода потиче од латинске речи pleurotus што значи бочни, док ostreatus говори да изгледом подсећа на остригу. Први пут је узгајана у Немачкој као вид преживљавања током Првог светског рата, а сада се комерцијално узгаја широм света за храну. Сродна је краљевској печурки која се узгаја на сличан начин. Буковаче се такође могу индустријски користити у сврхе микомедијације. Буковача је једна од најчешће тражених дивљих печурака, мада се може узгајати и на слами и другим медијима. Има горко-слатку арому бензалдехида (која је карактеристична и за горке бадеме).