Ukrasni grašak (Lathyrus odoratus) je skrivenosemenica iz roda Lathyrus u porodici Fabaceae, poreklom sa Sicilije, Krita i Južne Italije. Može narasti u visinu od 1-2 m. Cvetovi ukrasnog graška, zavisno od gajenja, imaju opojni slatki miris. Kultivisanjem se uzgajaju vrste većih cvetova, ali nažalost one nemaju tako opojni miris kao vrste manjih cvetova. Cvetovi su u proseku veličine 2-3,5 cm. Postoje nijanse bele, roze, ljubičaste i crvene boje.