Орхидеје (Orchidaceae) су фамилија монокотиледоних скривеносеменица, веома богата врстама и раширена на свим континентима изузев Антарктика. Ова фамилија броји око 22.000 врста, а претпоставља се да их је више и од 25.000 - тиме су орхидеје врстама најбогатија фамилија скривеносеменица. Најпознатији представници су родови каћуна (Orchis), ваниле (Vanilla) и пчелица (Ophrys).