Морске игле или иглице (Belonidae) су породица риба које су првенствено повезане са врло плитким морским стаништима или површином отвореног мора. Неки родови укључују врсте које се налазе у морском и слатководном окружењу (на примјер Strongylura), док се неколико родова ограничава на слатководне ријеке и потоке, укључујући Belonion, Potamorrhaphis и Xenentodon. Морске игле наликују сјевеноамерчком слатководном гару (породица Lepisosteidae) у томе што су издужене и имају дуге, уске чељусти испуњене оштрим зубима, а неке врсте морских игли називају се гар упркос томе што су само у далеком сродству са правом рибом гар. Тај назив је првобитно кориштен за морску иглу (Belone belone) у Европи, а тек касније су га европски досељеници током 18. вијека примјењивали на сјеверноамеричке рибе.