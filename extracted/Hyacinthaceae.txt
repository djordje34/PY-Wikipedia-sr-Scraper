Hyacinthaceae на Викимедијиној остави.
Hyacinthaceae (породица зумбула) је породица монокотиледоних биљака. Статус породице постоји у неколико класификационих схема (Далгренов систем, APG II систем), док у већини система родови ове породице припадају породици љиљана (Liliaceae). У схеми APG II породица припада реду Asparagales, али је препоручено њено укључивање у породицу аспарагуса (Asparagaceae). Познатији родови ове породице су пролећнице зумбул (Hyacinthus), птичји лук (Ornithogallum), никсица (Scilla) и пресличице (Muscari, Leopoldia). Породица је распрострањена углавном у Старом свету, са највећом разноврсношћу у областима Медитерана и Јужне Африке.