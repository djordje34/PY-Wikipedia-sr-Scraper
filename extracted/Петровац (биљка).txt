Цвет Петровац или рањеник, трава целог света, ситни чичак, мали чичак, чичак, март, руричица, турица, џигеричњак (лат. Agrimonia eupatoria), биљка је из породице ружа (Rosaceae). Научно име (биномијална номенклатура) дато је:
за род од грчке речи agros = поље и mone или meno што значи место, станиште; за врсту од грчке eupatorium у част Митридата Еупатора, понтског владара који се у I веку п. н. е. бавио изучавањем лековитих биљака. Синоними: Agrimonia procera Wallr. Agrimonia odorata auct. non Mill.