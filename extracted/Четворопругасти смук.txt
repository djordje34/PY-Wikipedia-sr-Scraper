Четворопругасти смук (лат. Elaphe quatuorlineata, syn. Coluber quatuorlineatus) је змија која припада породици Colubridae, која заједно са осталим фамилијама змија припада подреду Ophidia, а заједно са гуштерима чине ред Squamata, унутар једне од пет класа кичмењака, класе гмизаваца (Reptilia). Четворопругасти смук је неотровна змија, плен убија обмотавајући се око њега и давећи га, те спада у нетаксономску групу удава.