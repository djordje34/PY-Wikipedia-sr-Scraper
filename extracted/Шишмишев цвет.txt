Шишмишев цвет (лат. Tacca chantrieri) је вишегодишња зељаста биљка из породице бљуштева (Dioscoreaceae). Нарасте до 90 цм висине из пузајућег ризома. Листови су велики, јајасти, маслинастозелени, глатки и сјајни, дуги 20-60 цм, широки 7-14 цм, налазе се на око 10-30 цм дугим листовима. Цветови су усправни, надвисују листове, тамно љубичастосмеђи до скоро црни, скупљени су по 2-25 у цвасти, а окружују их карактеристични крупни приперци. Прашници су исте боје, висећи, имају врло дуге прашничке нити, дужине и до 25 цм. Цвате од јуна до новембра. Плодови су бобице око 3 цм величине које садрже бројно мало семе.