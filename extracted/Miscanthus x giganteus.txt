Џиновска трава, кинеска трска, кинески шаш (лат. Miscanthus x giganteus од грч. mischos - петељка, која се односи на петељкасту цваст у виду класа у пару и грч. anthos, која се односи на главну цветну дршку или стабљику) је врста из породице трава, пореклом из Азије, настала као триплоидни хибрид, укрштањем врсте кинеске сребрне траве (лат. Miscanthus x sinensis) (диплоид) и врсте шећерне трске (лат. Miscanthus x sacchariflorus) (тетраплоид). Дуготрајна је биљка (преко 20 година), код које процес секундарне реакције фотосинтезе започиње спајањем четири атома угљеника (C4 тип фотосинтезе), због чега има већи потенцијал конверзије светлосне енергије у енергију биомасе. Потенцијално је значајан извор обновљивих извора енергије.