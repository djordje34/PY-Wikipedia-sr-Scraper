Kornjače (Testudinidae) su porodica u redu kornjača (Testudines) i podredu Cryptodira. Red kornjača ima četrnaest izumrlih porodica. Taj reptilski red je poznat kao kornjače. Podred Cryptodira (grčki: skriveni vrat) je podred Testudines koji sadrži većinu postojećih kornjača. Podred Cryptodira se razlikuje od Pluerodia (kornjače bočnog kretanja vrata) po tome što njegovi pripadnici spuštaju svoje vratove i povlače glave pravo unazad pod oklope, umesto da savijaju svoje vratove na stranu zajedno sa telom pod oklopom. Pripadnici reda Testudines su među najstarijim postojećim reptilima. Kornjače su zaštićene od predatora pomoću svog oklopa. Gornji deo oklopa se naziva karapaks, donji deo plastron, i oni su povezani mostom. Karapaks je spojen s kičmom i grudnim košem, i kornjače su jedinsvene među kičmenjacima po tome što su ramenski i zdelični pojasi unutar grudnog kiša, umesto izvan. Kornjače mogu da variraju u pogledu dimenzija od nekoliko centimetara do dva metra. One su obično diurnalne životinje sa tendencijama da budu krepuskularne u zavisnosti od temperature okruženja. One su generalno usamljeničke životinje. Kornjače su najduže živeće postojeće kopnene životinje na svetu, mada je najduže živuća vrsta kornjača stvar rasprave. Za galapagoske kornjače je poznato da žive preko 150 godine, a jedna aldabranska džinovska kornjača nazvana Advejta je verovatno najduže živela sa procenjenih 255 godina. Generalno, većina vrsta kornjača može da živi 80–150 godina.