Слатка акација (Vachellia farnesiana (L.) Wight & Arn.) позната је и као кеси, арома, хуисахе, камброн еспино, бланко . Име таксона farnesiana јо по Фернезеу (Odoardo Farnese, 1573–1626) из знамените италијанске породице која је после 1550. године, под патронатом кардинала Алесандра Фарнезеа (Alessandro Farnese), одржавала у Риму током XVI и XVII века једну од првих приватних европских ботаничких башти. Врста је у Италију интродукована преко ове институције . Од многобројних синонима најчешћи су Acacia cavenia Bert. и A. leptophylla DC., а поједини аутори издвајају је у друге родове: Farnesia, Farnesiana, Mimosa, Pithecellobium и Popanax.