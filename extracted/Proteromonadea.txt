Proteromonadea је мала класа једноћелијских протиста са једним или два пара различитих бичева. Живе у интестиналном тракту водоземаца, гмизаваца и сисара. Њихов однос са домаћинима поједини аутори описују као паразитизам, а поједини као коменсализам. Протеромонаде су мали организми (величине до 15 μm). У цитоплазми поседују једно једро, једну велику митохондрију са тубуларним кристама, Голџијев апарат и фибриларни ризопласт који повезује једро и базална телашца. Површина ћелије је увијена — увијање је подржано једном микротубулом код рода Proteromonas, а траком од неколико бочно спојених микротубула код рода Karotomorpha. Задњи део ћелије код рода Proteromonas покривен је финим тубуларним длакама, соматонемама.