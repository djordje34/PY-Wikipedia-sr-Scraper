Многоцветни пасуљ (Phaseolus coccineus) вишегодишња је зељаста биљка из рода Phaseolus, која припада породици бобова (Fabaceae). Води порекло из планинских подручја Централне Америке. На језику наватл познат је и као ајокотл (ayocotl). Иако се примарно узгаја због својих нутритивних вредности, због јарко црвених и атрактивних цветова често се узгаја и као декоративна биљка.