Хималајски мрки медвед (лат. Ursus arctos isabellinus), такође познат као хималајски црвени медвед или Џу-Теџ, подврста је мрког медведа (Ursus arctos). Живи у региону Хималаја, на северу Пакистана до Дачигамa и Kашмира. То је највећи сисар у региону — мужјаци достижу до 220 центиметара, док су женке мало мање. Овај медвед је сваштојед и, као и сви остали медведи, и он спава током зиме. Иако је присутан у великом броју заштићених подручја, он постаје све ређи због губитка станишта и прогона од стране људи, па је постао "критично угрожена врста". Претпоставља се да би ова врста (слична тибетском плавом медведу) могла да буде разлог за постојање легенде о Јетију.