Monilinia laxa se javlja širom sveta u uslovima umerene i suptropske klime. Rasprosranjena je u svim voćarskim rejonima Evrope izuzev krajnjeg severa. Monilinia se u Srbiji javlja svake godine, pre svega kao parazit cvetova, grana, grančica ali i kao prouzrokovač truleži kod koštičavog voća. U Srbija je M. laxa posebno značajna kao parazit koštičavog voća (kajsija, breskva, višnja, trešnja, šljiva i td.), javlja se i kod jabučastog voća ali ne predstavlja ekonomski značajnu bolest. Monilinia laxa ili poznatija u narodu kao mrka trulež smatra se najdestruktivnijom bolešću koštičavog voća. Najveći gubici od ove bolesti nastaju usled truleži plodova u voćnjaku i pri transportu. Gubici u voćnjaku mogu biti 50% pa čak i 75% a u toku transporta od 5 do 25%. Povećani gubici nastaju u godinama obilnih kiša jer one pogoduju ovoj gljivi i to može znatno umanjiti prinose.