Динго (лат. Canis lupus dingo) је тип аустралијских канида, за кога се претпостављало да потиче од иранског вука (Canis lupus pallipes). ДНК анализа је показала да су у већој мери слични домаћим псима, тако да постоје претпоставке да воде порекло од мале групе припитомљених паса
Динго се најчешће описује као аустралијски дивљи пас, али не живи само у Аустралији, нити потиче из ње. Савремени динго се налази у целој Југоисточној Азији, углавном у малим деловима преосталих природних шума, а и на већем делу копна Аустралије посебно на северу. Динго има сличности и са вуковима и са савременим псима, те се сматра више или мање непромењеним потомком раних предака модерних паса. Име динго потиче из абориџинског језика Еора, којим су говорили домороци на подручју око Сиднеја. Новогвинејски певајући пас се такође класификује као Canis lupus dingo.