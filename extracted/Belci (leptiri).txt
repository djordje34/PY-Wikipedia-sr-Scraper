Leptiri vrste Eurema nicippe hrane se na blatnom tlu, u Stakiju u Južnoj Karolini Belci (lat. Pieridae) su velika porodica leptira sa oko 76 rodova koja sadrži oko 1,100 vrsta, uglavnom iz tropske Afrike i tropske Azije, sa nekim varijetetima u severnijim regionima Severne Amerike. Većina pieridnih leptira su bele, žute ili narandžaste boje, često sa crnim mrljama. Pigmenti koji ovim leptirima daju izrazito obojenje potiču od otpadnih proizvoda u telu i karakteristični su za ovu porodicu. Smatra se da je engleski naziv „butterfly” nastao po članu ove porodice, sumporno obojenog Gonepteryx rhamni, koga su rani britanski prirodnjaci nazvali „butter-coloured fly” (muva boje maslaca). Polovi se obično razlikuju, često po paternu ili broju crnih oznaka. Larve (gusenice) nekih vrsta, kao što su Pieris brassicae i Pieris rapae, koje se često viđaju u baštama, hrane se kupusom i zloglasne su poljoprivredne štetočine. Mužjaci mnogih vrsta manifestuju društveno hranjenje na blatu, pri čemu upijaju soli iz vlažnog tla.