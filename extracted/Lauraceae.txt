Lauraceae (фамилија ловора) обухвата око 55 родова и преко 2000 врста примитивних скривеносеменица. Фамилија има космополитско распрострањење, али највећи биодиверзитет достиже у топлим и тропским областима, попут Југоисточне Азије и Бразила. Већина врста фамилије су зимзелено дрвеће или жбунови, али поједине (попут врста рода Sassafras) су листопадне, а род Cassytha обухвата паразитске лијане. Дрвеће из фамилије ловора гради карактеристичне ловорове шуме, присутне на неколико суптропских влажних локалитета на обе хемисфере: у јужном Јапану, централном Чилеу, на Мадагаскару и Макаронезији. Комерцијално веома експлоатисани родови ове фамилије су:
Cinnamomum: цимет, касија и камфор Laurus: ловор Persea: авокадо Sassafras: сасафрас