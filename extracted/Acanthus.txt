Acanthus (матруна познат и као траторак и примог) је род биљака из породице Acanthaceae. Име потиче од грчке речи ακανθος (akanthos) - бодљика. Лепа и отпорна трајница била је позната већ Грцима и Римљанима који су облик листа Acanthus mollisa употребљавали као украс на коринтским стубовима. Род Траторак обухвата вишегодишње зељасте биљке и ређе жбуње, са бодљикавим лишћем и гроздастим цвастима које су изграђене од белих или пурпурних цветова. Величина биљака варира од 0,4 до 2 метра.