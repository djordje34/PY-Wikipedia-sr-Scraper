Heterolobosea (Percolozoa) је група безбојних хетеротрофних протиста из царства Excavata. Већину припадника ове групе карактерише могућност мењања морфолошке организације ћелије између амебоидног стадијума, стадијума са бичем и цисте. Амебоидни стадијум је доминантан код већине представника, изузев код родова Percolomonas, Lyromonas, и Psalteriomonas који постоје само као бичари.