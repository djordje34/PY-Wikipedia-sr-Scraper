Барска кокица или журка (лат. Gallinula chloropus, рус. Камышница) је врста птице из породице барских кока (лат. Rallidae). Насељава велики део Старог света. Настањује мочваре са богатом приобалном вегетацијом, баре, рибњаке и слична водена станишта. Није присутна на половима и многим тропским шумама. Блиско сродну врсту Gallinula galeata из Новог света, данас као посебну врсту признаје већина орнитолошких организација, почевши од Америчке Орнитолошке Уније и Међународне Орнитолошке Уније.