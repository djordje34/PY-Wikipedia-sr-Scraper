Мишеви или мишеви и пацови (лат. Muridae) је породица која укључује велики број врста мишева и пацова. Најбројнија је породица сисара. Обухвата око 140 родова са преко 650 врста природно распрострањених у Старом свету и Аустралији, док су поједине врсте уведене и на америчке континенте. Понекад се породица посматра у ширем смислу, када обухвата све мишолике глодаре. Име Muridae потиче од латинског mus (генитив muris), што значи „миш”, пошто сви прави мишеви припадају породици, а типичнији мишеви припадају роду Mus.