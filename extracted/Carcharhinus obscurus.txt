Carcharhinus obscurus је рушљориба из реда Carcharhiniformes. Ова врста настањује тропске и умерено топле воде мора широм света, најчешће на дубинама око 400 м. Популација Carcharhinus obscurus лети мигрира према половима, прелазећи стотине хиљада километара. Ова врста је једна од најкрупнијих од свих ајкула, могу бити дужине до 4,2 м и тешке 347 кг. Ова ајкула има витко тело, а може се препознати по краткој и округлој њушци, дугим перајима и грби између првог и другог леђног пераја. Одрасле јединке хране се разнолико, углавном са правим кошљорибама, ситним ајкулама, раковима и главоношцима, али повремено и морских звездама, сисарима, корњачама и лешевина неких животиња. Врста је живахна са трогодишњим реподуктивним цуклусом; женке носе од 3 до 14 потомака после гестацијског периода који траје од 22 до 25 месеци, након чега је годину дана потребно да поново затрудне. Женке могу дугорочно да чувају сперму и да одраде оплодњу када за то постоје услови. Carcharhinus obscurus споро сазревају, сексуално зрели постану тек када имају око 20 година. Због спорог размножавања ова ајкула је рањива, као и због прекомерног риболова. Carcharhinus obscurus је изузетно цењена у комерцијалном риболову због својих пераја која се користе у супи, као и због меса, коже и уља из јетре. Такође, улов ове врсте изузетно цене спортски риболовци. Међународна унија за заштиту природе оценила је ову врсту угроженом широм света и рањиву у источним водама Сједињених Америчких Држава, где је популација опала за 15% од периода седамдесетих година 20. века. Carcharhinus obscurus сматра се потенцијално опасном због своје величине, али врло мали број напада на људе се преписује овој врсти.