Kava ili kava-kava (lat. Piper methysticum), usev je zapadnog Pacifika. Ime kava(-kava) potiče iz tonganskog i markiskog jezika. Koreni biljke se koriste za produkciju pića sa sedativnim i anestetičkim svojstvima. Kava se konzumira širom kultura Tihog okeana: Polinezije, uključujući Havaje, Vanuatu, Melaneziju i delove Mikronezije. Kava je sedativna i prvenstveno se konzumira radi relaksacije bez ometanja mentalne jasnoće. Njeni aktivni sastojci su kavalaktoni. Poznato je da deo ljudi koji koriste pojedine lekove i dijetarne proizvode bazirane na kavi oboli od oštećenja ili zatajenja jetre usled njene hepatotoksičnosti. Konsekventno, proizvodi bazirani na kavi su regulisani u znatnom broju zemalja.