Белоглави орао (лат. Haliaeetus leucocephalus) је птица грабљивица из Северне Америке, позната још као национална птица и симбол Сједињених Америчких Држава. По подацима из 2010. године, град има 16.451 становника. Подручје на којима се птица настањује се простире на већи део Канаде и Аљаске, САД и северни део Мексика. Налази се у близини великих вода која су богата храном и високог дрвећа које користи за прављење гнезда. Врста је крајем XX века била на ивици истребљења, али сада има стабилну популацију тако да је уклоњена са листе угрожених врста у Сједињеним Америчким Државама. Перје одрасле птице је браон боје сем главе и репа који су прекривени белим перјем, док су кљун и ноге светложути. Реп је средње дуг. Белоглави орао спада у крупне птице. Дужина тела одрасле јединке је 70 - 102 центиметара, распон крила је до 2,44 метра, масе од 2,5 до 7 килограма. Женка је за 25 процената већа од мужјака. Највеће су птице на Аљасци, где крупна женка може да пређе 7,5 кг, и распоном крила од 2,4 метра. Његова исхрана се састоји углавном од рибе. Птица је полно зрела са 4-5 година живота. Животни век птице је у просеку 20 година, али у заробљеништву може да буде и нешто дужи.