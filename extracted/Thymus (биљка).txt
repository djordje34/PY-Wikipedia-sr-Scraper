Thymus је род вишегодишњих зељастих биљака и полужбунова из породице уснатица Lamiaceae. Род обухвата око 350 врста које су међусобно веома сличне, мада многи ботаничари сматрају да већину ових врста треба заправо третирати као подврсте таксона Thymus serpyllum L. (мајчина душица). Све врсте овог рода су ароматичне, али су најпознатије и најчешће коришћене тимијан (T. vulgaris), који се у британској литератури назива баштенски тимијан (Garden thyme) и мајкина душица (T. serpyllum) коју називају још и мајком тимијана (Mother of thyme). Научно име рода потиче од грчког имена за тамјан - thymos.