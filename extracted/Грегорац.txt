Грегорац или тротрни грегорац (Gasterosteus aculeatus) је врста рибе из класе зракоперки, реда Gasterosteiformes и породице Gasterosteidae, која се јавља у већини унутрашњих приобалних вода. Многи примјерци су анадромни (живе у морској води, али се размножавају у слаткој) и врло толерантне на промјене салинитета, што је занимљиво за физиологе. Приказује комплексно понашање када су у питању младе јединке (одбрана територија, изградња јазбине, брига о јајима). Његове антипредаторске адаптације, интеракције домаћин-паразит, сензорна физиологија, репродуктива физиологија и ендокринологија су такође много проучаване. Олакшавајућа околност за ова проучавања јесте чињеница да је ову рибу могуће лако пронаћи у природи и да је једноставно чувати је у акваријуму.