Цветови
Листови из близине Обична алоја, права алоја, алоје вера, алое вера (лат. Aloë barbadensis Miller; A. vulgaris Lam.) је биљка из породице Asphodelaceae. Широко је распрострањена и сматра се инвазивном врстом у многим регионима света. Ово је релативно ниска, зељаста биљка која расте око 80-100 cm у висину. Ова зимзелена вишегодишња биљка, потиче са Арабијског полуострва, али дивље расте у тропским, полутропским и сушним климама широм света. Узгаја се за комерцијалне производе, углавном као локални третман који се користи вековима. Врста је атрактивна у декоративне сврхе, а успева у затвореном као биљка у саксији. Користи се у многим производима широке потрошње, укључујући напитке, лосионе за кожу, козметику, масти или у облику гела за мање опекотине и опекотине од сунца. Мало је клиничких доказа о ефикасности или безбедности екстракта алоје вере као козметичког или локалног лека, док је орална конзумација ризична услед могуће токсичности.