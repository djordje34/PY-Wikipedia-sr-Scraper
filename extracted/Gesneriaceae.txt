Gesneriaceae је фамилија дикотиледоних биљака из реда Lamiales. Обухвата око 150 родова са преко 3000 врста. Фамилија је распрострањења углавном у тропским и суптропским областима, са неколико врста распрострањених у областима са умерено-континенталном климом (нпр. Ramonda nathaliae и Ramonda serbica на Балканском полуострву). Поједине биљке из ове фамилије узгајају се као украсне, нпр. афричке љубичице из рода Saintpaulia, афричке јагорчевине и висеће љубичице из рода Streptocarpus, глоксиније из родова Sinningia и Gloxinia, као и ватрене љубичице из рода Episcia.