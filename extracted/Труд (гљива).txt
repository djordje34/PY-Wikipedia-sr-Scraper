Труд, буков труд или кресива губа (лат. Fomes fomentarius), је гљива из породице Polyporaceae класе базидиомицета.
Fomes fomentarius
Fomes fomentarius Развија се угинулим или ослабљеним живим стаблима листопадног дрвећа, посебно се често среће на букви. Плодоносно тело је конзоласто са светлосивом дебелом и јаком кором. Веома приања уз стабло, није је лако уклонити. Ширине је до 50 cm и дебљине до 25 cm. Горња површина је концентрично таласаста, покривена тврдом кором до 2 mm, браонкасте боје. Доња површина (хименијум) је сивобеж боје, мекана и тамни на додир. Споре за расејавање су овалне, без израштаја. Испод коре је мрки део који се посебно припремао и раније користио за паљење ватре помоћу варнице настале ударцем о кремен.