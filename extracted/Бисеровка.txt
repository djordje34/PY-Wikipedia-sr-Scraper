Amanita rubescens var. rubescens
(народни назив: бисеровка, бисерка) условно је јестива гљива из фамилије пупавки (лат. Amanitacea), рода Amanita. Широко је распротрањена дуж Европе и источног дела Северне Америке (неки аутори сматрају да су то две генетски одвојене врсте). Насељава мешовите шуме. Ступа у микоризу углавном са храстовима, међутим, бележени су налази и са боровима, као и другим четинарима. Име (rubescens = црвенети) добила је по томе што месо мења боју, односно црвени након оштећења или након излагања ваздуху оштећених делова клобука или дршке. Amanita rubescens f. annulosulfurea
јесте форма Amanita rubescens која има сумпорно жут прстен на дршци. Осим ове карактеристике, не постоји више ни једна разлика (микроскопска или макроскопска) која би је могла одвојити као засебну врсту.