Зелена морска корњача (лат. Chelonia mydas) је гмизавац из реда Testudines. Једина је врста у роду Chelonia. Раније се подврстом зелене морске корњаче сматрала црна морска корњача, али данас се научници углавном слажу да је то посебна врста која се води под латинским називом Chelonia agassizii. Ова врста је добила име по зеленој боји масти, а не по боји коже оклопа како то мисли већина људи. Заправо, оклопи ових корњача су маслинасти или црни. Распрострањена је у тропским и суптропским морима широм света, са две различите популације у Атлантском и Пацифичком океану. Њен опсег се протеже кроз тропска и суптропска мора широм света, са две различите популације у Атлантском и Тихом океану, али се такође налази у Индијском океану. Уобичајено име се односи на обично зелену масноћу која се налази испод карапакса, а не на боју карапакса, која је од маслинасте до црне. Тело ове дорзовентрално спљоштене корњаче је покривено великим оклопом; има пар великих пераја у облику весла. Углавном је светле боје, иако делови популације у источном Пацифику имају делове оклопа скоро потпуно црне. За разлику од осталих чланова ове фамилије, као нпр. Eretmochelys imbricata, Зелена корњача је углавном биљојед. Одрасли углавном настањују плитке лагуне, хранећи се већином разним врстама морске траве. Корњаче откидају врхове листова морске траве, што трави помаже да остане здрава. Као и остале морске корњаче, Зелена морска корњача приликом миграције прелази велике даљине између места за исхрану и плажа на којима полаже јаја. Многа острва широм света су позната као Корњачина острва захваљујући Зеленим морским корњачама које се размножавају на њима. Женке излазе на плажу, копају гнезда и полажу јаја током ноћи. Касније, младунци излазе из јаја и улазе у воду. Они младунци који успеју да преживе, могу да доживе осамдесет година у дивљини. Зелена морска корњача је означена као угрожена од стране ИУНЦ и ЦИТЕС и заштићена је у већини земаља. Нелегално је хватати их, повређивати или убијати. Поред тога, многе земље су законом заштитиле њихова места за гнежђење. Ипак, корњаче су и даље угрожене људском активношћу. У неким земљама, корњаче и њихова јаја се лове ради исхране људи. Загађење индиректно штети корњачама. Многе страдају од рибарских мрежа. Такође, развој градова утиче на губитак животне средине тако што заузима плаже на којима се оне гнезде.