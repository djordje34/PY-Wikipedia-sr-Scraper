Scaphirhynchus albus је угрожена врста рибе ендемична за реку Мисури и доње басене Мисисипија у Сједињеним Америчким Државама. Добила је име због своје бледе обојености, а уско је повезана са врстом Scaphirhynchus platorynchus, од које је много већа, дужине од 30 до 60 цм, а тежине до 39 килограма. Овој врсти треба 15 година да сазри и ретко рађа, али може да живи и до једног века. Члан је породице јесетра, Acipenseridae која датира из периода креде пре 70 милина година. Ова врста се од тада врло мало променила. Године 1990. Америчка служба за рибу и дивље животиње сврстала је ову рибу на листу угрожених врста, јер је током двехиљадитих година примећено јако мало младих јединки, а виђење старијих се такође смањило, врста се данас врло ретко виђа у дивиљни. То је уједно прва рибља врста на подручју реке Мисури која је сврстана у угрожене, а сматра се да је највећи проблем губитак станишта. Већина околних река Мисурија је оштећена или претворена у канале, смањујући шљунковите наслаге, што је подлога на којој ова врста полаже јаја. Све до средине 20. века, ова врста је била уобичајена, а риболовци су је редовно ловили. Scaphirhynchus albus сматра се доста укусном рибом, а њена јаја су коришћена као кавијар, мада доста ређе од јаја других јесетри. Напори у очувању ове врсте имали су скроман успех. Данас се ова врста узгаја у десетак мрестилишта, а потомство се сваке године пушта у дивљину. Да би боље разумели њено понашање, истраживачи су уградили предајнике помоћу којег прате кретање ове врсте и како би боље разумели њено мрешћење. Федералне и државне агенције раде заједно на побољшању станишта за ову врсту, обнављајући мрестилишта, јер је обнова ових подручја потреба како би Scaphirhynchus albus опстала у дивљини.