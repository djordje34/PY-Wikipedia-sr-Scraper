Ловор (лат. Laurus nobilis L.), је зимзелено дрво или жбун из истоимене породице Ловори (Lauraceae). Латинско име врсте потиче од речи laurus - победа, славље и nobilis - племенит, славан. У нашем народу ловор је познат и под именима лорбер (од немачке речи Lorbeer), даворика, зеленика, ловорика, јаворика, лорбек... И остали европски језици за корен речи ловор имају латински назив биљке: енглески - Bay laurel, француски - Laurier, шпански - laurel, lauro, италијански - Alloro, руски - Лавр благородный... И лишће и плодови ловора од давнина имају примену у народној медицини, у кулинарству као зачин и у хортикултури као стабло или као формално обликована жива ограда. У античко доба био је цењено и свето дрво. Ловорове гранчице су биле знак највеће славе и части, па су тако њима у старом Риму, као симболом тријумфа, овенчавани победници у ратовима, славни песници и други слављеници. Од речи ловор настала је и реч лауреат. Лауреат је у старој Грчкој и Риму представљао песника овенчаног ловоровим венцем, док се данас тај израз користи за књижевника или уметника награђеног највећом наградом.
Овидије овенчан ловоровим венцом.
Ловор (лат. Laurus nobilis) на природном станишту, Медитерану. This media file is produced by Wikipedian in Residence in Botanical Garden Jevremovac in 2015.