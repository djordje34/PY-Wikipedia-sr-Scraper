Zovoji (Procellaridae) su porodica morskih ptica iz reda cevonosnica (Procellariiformes). U ovu porodicu svrstava se 79 vrsta podeljenih (trenutno) u 14 rodova. Ova vrstama brojna porodica obuhvaća srednje velike morske ptice rasprostranjene na svim oceanima, mada pretežno na oceanima južne hemisfere. Prilagođene su hladnim klimatskim područjima, a u suptropska područja dolaze samo tamo, gde dopiru hladne morske struje. To je prostorno najveće područje pojavnosti među svim porodicama ptica. Najjužnije živi beli pomorčić (Pagodroma nivea) koji se gnezdi na Antarktiku, dok najsevernije živi burnjak (Fulmarus glacialis).