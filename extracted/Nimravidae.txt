Nimravidae (Нимравидае — „преци тигрова”) је изумрла породица мачколиких звијери, која је у периоду од средњег Еоцена до касног Олигоцена настањивала подручје Европе, Сјеверне Америке и Азије. Ову породицу сисара су чиниле потпородице Dinailurictinae, Hoplophoneinae и Nimravinae, и родови Dinictis, Maofelis и Pogonodon. Стручни назив за чланове ове породице сисара је нимравиди, али су такође знани и под неформалним називима лажне сабљозубе мачке и палеомачке.