Махуне и семе поинцијане.
Ембрион поинцијане, третман сумпорном киселином и клијање. Поинцијана (Caesalpinia gilliesii (Wallich ex Hook.) Wallich ex D. Dietr., синоними Caesalpinia macrantha Delile, Poinciana gilliesii Hook., Erythrostemon gilliesii (Hook.) Link, Klotzsch et Otto) Име рода по италијанском лекару, филозофу и ботаничару Андреји Цезалпинију (Andrea Cesalpino, латинизирано Andreas Cæsalpinus, 1524. или 1525.-1603) који је међу првима класификовао биљке према изгледу плода и семена, а не абецедно или према особинама значајним за медицину. Атрибут врсте gilliesii (Гилесов) је по John Gillies, M.D. (1792 – 1834) шкотском морнаричком хирургу који је касније постао истраживач и ботаничар. Енглески назив је рајска птица (bird of paradise), али ову врсту не треба мешати са родом Strelitzia који носи исти назив, али није ни у ближем сродству са Поинцијаном.