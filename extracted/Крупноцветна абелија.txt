Лице и наличје листа.
Цваст.
Чашични листићи остају после опадања крунице. Крупноцветна абелија, хибридна абелија (Linnaea × grandiflora) припадала је роду који је добио назив у част др. Абела (Clarke Abel, 1780-1826), лекара и природњака, који је сакупљао семе и биљке у склопу британске експедиције у Кину 1817. године. Молекуларним филогенетским истраживањима и на предлог холандског ботаничара Кристенхуза (Maarten Christenhusz) род Abelia сврстан је у род Linnaea 2013. године. Овај монотипски род је добио назив по омиљеној биљци Карла Линеа Linnaea borealis L. односно по његовом имену.
Он је назив прихватио и биљку под овим именом описао у Species Plantarum 1753; епитет врсте значи крупноцветан. Многи народни називи још увек су везани за ранији назив рода, па је тако и на српском назив за ову биљку абелија.