Kašikare (Platalea), su rod velikih, dugonogih gacajućih ptica. Kašikare imaju globalnu distribuciju, i prusutne su na svim kontinentima, osim na Antarktika. Ime roda Platalea potiče od latinskog i znači „široko”, što se odnosi na karakteristični oblik kljuna. Prepoznato je šest vrsta, koje su iako obično smeštene u jednom rodu, ponekad podeljene u tri roda. Sve kašikare imaju velike, ravne, kašikaste kljunove i hrane se probiranjem kroz plitku vodu, pomičući delimično otvoreni kljun sa jedne na drugu stranu. Onog trenutka kada bilo koje malo vodeno stvorenje dodirne unutrašnjost kljuna - insekt, rak ili sićušna riba - kljun se naglo zatvara. Kašikare uglavnom preferiraju neslanu vodu, mada su prisutne u oba okruženja. One na hranjenju provode veliki broj sati svakog dana.