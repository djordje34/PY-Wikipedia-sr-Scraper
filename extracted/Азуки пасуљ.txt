Азуки пасуљ (Vigna angularis) једногодишња је зељаста врежа која припада роду Vigna, односно породици бобова (Fabaceae). Култивисана је врста и доста се узгаја широм источне Азије и Хималаја због свога храњивог ситног семена (пречника око 5 mm). Зрели плодови су најчешће црвене боје, али постоје и варијанте са белом, црном, сивом и другим нијансама. Општеприхваћено име врсте позајмељено је из јапанског језика (азуки), док се у Кини где се највише узгаја назива „црвеним пасуљем” (односно хонгду и чиду).