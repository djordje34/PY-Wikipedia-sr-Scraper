Iris germanica Перуника или богиша (лат. Iris germanica), вишегодишња биљка из фамилије (Iridaceae), рода перуника (Iris). Висока је 30 до 100 цм. Ризом кратак, листови сабљичасти; стабло гранато; цветови крупни, боје интензивно љубичасте до плаве; плод чахура. Расте по сунчаним брежуљцима, али се гаји и као украсна биљка. Ризом се раније употребљавао у медицини, данас само за производњу мириса.