Sarcoscypha coccinea, u narodu poznatija kao babino uvo, je vrsta gljive koja pripada familiji Sarcoscyphaceae, reda Pezizales. Široko je rasprostranjena u severnoj hemisferi, u severnim delovima Afrike, Evropi, Aziji i Severnoj Americi. Raste kao saprob na otpalim granama, ređe u steni, često po više primeraka. Javlja se u šumama u hladnijem periodu godine. Često se kaže da je vesnik proleća jer se javlja odmah nakon topljenja snega, pa sve do aprila. Česta je kako u ravničarskim tako u planinskim krajevima.