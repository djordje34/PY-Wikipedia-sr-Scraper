Калина (Ligustrum vulgare), позната и као дивља калина, европска калина или обична калина, врста је жбуна из рода Ligustrum простире се од Централне и Јужне Европе, северне Африке и југозападне Азије, од Ирске и југозападне Шведске јужно до Марока и источно до Пољске и северозападног Ирана.
Бобице То је полузимзелен или листопадни жбун, расте до 3 м (ретко до 5 м) у висину. Стабљика је крута, усправна, са сиво-браон кором са малим тачкастим браон лентицелама. Цветови се јављају средином лета у метлицама од 3-6 цм, сваки цвет је крем-беo, са цевастом основом и круницом пречника 4-6 мм. Цветови стварају јак, оштар мирис, који многи људи сматрају непријатним. Плод је мала сјајна црна бобица пречника 6-8 мм која садржи од једног до четири семена. Бобице су отровне за човека Биљке из топлијих делова станишта показују тенденцију да буду потпуно зимзелене; оне су понекад посматране као посебан варијатет Ligustrum vulgare var. italicum.