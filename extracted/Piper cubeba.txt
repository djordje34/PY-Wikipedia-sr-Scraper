Кубеб или Јавански бибер (Piper cubeba) дрвенаста је скривеносеменица из рода бибера, односно из породице Piperaceae. Природно станиште су јој острва Јава и Суматра. Ова врста бибера у Европу је стигла преко Индије захваљујући арапским трговцима, а име кубеб потиче управо од арапског „kabāba” (арап. كبابة‎). У древним алхемијским списима У западној култури кубеб се данас користи за ароматизовање џина и цигарета, док у Индонезији има широку примену у гастрономији. Плодови кубеба се беру пре него што сазреју и потом се пажљиво суше. Осушени плод је изгледом сличан црном биберу, али се за разлику од њега на тржишту појављује са целим класом. Осушени перикарп је наборан, а боја му варира од сивкасто-смеђе до црне, док је семе доста тврдо, масно и беле боје. Осушени кубеб има јако пријатан мирис, и оштар и опор укус.