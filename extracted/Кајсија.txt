Кајсија (лат. Prunus armeniaca, јерменска шљива, тур. kayısı), такође позната по имену марелица, је континентална коштуничава воћка која заједно са шљивама, бадемима, бресквама, вишњама и трешњама припада роду Prunus фамилије Rosaceae. Због распрострањеног узгоја кајсије у праисторији, границе њеног природног ареала нису са сигурношћу утврђене, али се он највероватније налази негде у Азији. Узгаја се у великом броју земаља и у многим од њих се проширила у дивљину.