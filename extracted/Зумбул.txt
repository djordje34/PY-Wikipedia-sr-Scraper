Зумбул (тур. sümbül; лат. Hyacinthus) рода је монокотиледоних скривеносеменица из истоимене фамилије Hyacinthaceae, као и једине врсте тог рода, која природно (спонтано) расте у пределима југозападне Азије, од Мале Азије, преко Сирије, Либана, Израела и Ирака до Ирана. Постоје супспонтане популације у Далмацији и Грчкој. Природна станишта зумбула су камењари од приморја до високих планина (2000m н. в.). Поједини аутори две врсте сродног рода Hyacinthella (H. litwonowii и H. transcaspicus) сврставају у род зумбула као врсте Hyacinthus litwinowii и Hyacinthus transcaspicus, респективно.