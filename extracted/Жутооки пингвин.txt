Жутооки пингвин (лат. Megadyptes antipodes) је врста пингвина која живи на Новом Зеланду. Иако се раније мислило да је ова врста сродна патуљастом пингвину (Eudyptula minor), молекуларна истраживања су показала да је сроднија роду Eudyptes. Као и већина других пингвина, углавном се храни рибом. Жутооки пингвини се легу око Јужног острва, као и око острвâ Стјуарт, Окландских и Кемпбелских острвâ. Колоније ових пингвина на полуострву Отаго такође представљају популарно туристичко одредиште гдје их туристи могу посматрати изблиза, из скровишта, тунела и канала, тако да их пингвини не могу видјети.