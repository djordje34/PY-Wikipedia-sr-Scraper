Гванако (лат. Lama guanicoe) је једна од две врсте дивљих лама, поред викуње. Заједно са осталим врстама лама, припада породици Camelidae. Доместификацијом гванака је настала домаћа лама. Живи у пределу Анда, од Колумбије на северу до Патагоније на југу, где је веома чест. Данас их има између 400 и 600 хиљада. Његово име потиче од кечуанске речи huanaco (савремени правопис wanaku). Млади гванакои се зову чуленгос. Гванакои су једна од две дивље јужноамеричке камиле, а друга је викуња, које живи на вишим надморским висинама.