Црни турпан (лат. Melanitta nigra) велика је патка ронка, са телом 43–54 центиметара. Гнезди се на далеком северу Европе и Азије до Олењока. Име рода потиче од стгрч. melas, што значи "црн" и стгрч. netta што значи "патка". Специјски део имена врсте потиче од лат. niger што значи "сјајно црн". Амерички црни турпан (M. americana) из Северне Америке и источног Сибира се понекад сматра подврстом црног турпана (M. nigra).