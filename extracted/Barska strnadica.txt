Barska strnadica (лат. Emberiza schoeniclus) mala je ptica pevačica iz porodice strnadica (Emberizidae), grupe koja je skoro odvojena od sestrinske familije zeba (Fringillidae). Latinsko ime roda Emberiza potiče od staronemačke reči Embritz, što znači strnadica. Latinsko ime vrste schoeniclus potiče od starogrčke reči skhoiniklos, sada nepoznate vrste ptica koja se sreće pored vode. Gnezdi se širom Evrope i većem delu umerene i severne Azije. Veći deo populacija migrira na jug u toku zime, dok se one jedinke zapadnih i toplijih krajeva ne sele i tamo su stanarice. Česte u močvarama i barama, mada se mogu gnezditi na suvijim staništima kao što su tresetišta ili agrikulture. U Srbiji se sreće na gnežđenju samo u Vojvodini.