Колуго или летећи лемур (лат. Cynocephalidae) је породица сисара која укључује два рода и две живуће врсте. Обе врсте насељавају Југоисточну Азију и живот проводе на дрвећу. Њихови најближи еволуциони рођаци су примати. Постоје само две живе врсте колуга: Сундски летећи лемур (Galeopterus variegatus) и филипински летећи лемур (Cynocephalus volans). Упркос томе што их зову „летећи лемури“, колузи не лете и нису лемури, иако су у сродству. Уместо тога, они једре док скачу међу дрвећем. Они су најспособнији једриличари од свих сисара који једре. Мембрана прекривена крзном, названа патагијум, повезује се са лицем, шапама и репом. Ово им омогућава да клизе у ваздуху на удаљености до 200 m (660 ft) између дрвећа. Познати су и као кобези.