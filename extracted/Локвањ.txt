Локвањ је назив у српском језику и у српској ботаничкој литератури за врсте родова Nymphaea и Nuphar (фамилија Nymphaeaceae). Заједничке карактеристике ових врста су да су оне вишегодишње водене биљке, са великим срцоликим листовима који плутају по површини воде. Видљиве разлике су у грађи и боји цвета: код рода Nuphar цветови су искључиво жуте боје са изразито већим чашичним од круничних листића, док су код рода Nymphaea цветови бели, ружичасти, или плавкасти (ретко жућкасти), са крупнијим круничним листићима и стаминодијама, него чашичним листићима. Стога се род Nuphar у српској литератури назива "жути локвањ".
Галерија
Локвањ,Ботаничка башта у Ванкуверу
Локвањ,Ботаничка башта у Ванкуверу
Локвањ,Ботаничка башта у Ванкуверу