Viburnum opulus ili Crvena kalina je biljna vrsta iz porodice Adoxaceae. Autohtona vrsta je u Evropi, severnoj Africi i centralnoj Aziji. Listopadni je grm visine do 5 metara, koji cvate krajem proleća belim cvetovima veličine do 10 cm. Plodovi su crvene boje, koji ako se u svežem stanju konzumiraju u većim količinama deluju otrovno, dok prokuvani plodovi nisu otrovni. Kod nas raste po rubovima šuma, uz obale reka i potoka, te uz nasipe, pruge i na livadama. Postoji veliki broj kultivisanih odlika koje se koriste u hortikulturi, ali i nekoliko odlika koje se uzgajaju zbog plodova (vrste: Zernica, Krasnji korall, Krasnaja grozd, Granatovi braslet, Taežnij rubin, Vigorovskaja sladkaja, Gordovina, Marija, Wentworth, Phillips, Andrews, Hahs). Koristi se i kao lekovita biljka. U upotrebi su kora i koren koji se skidaju, odnosno iskapaju u proleće i jesen. Razmnožava se uz pomoć ptica koje privlače bobice biljke upadljive crvene boje.