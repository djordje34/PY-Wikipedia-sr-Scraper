Kupusnjače, salate ili krstašice (lat. Brassicaceae, ranije Cruciferae) je porodica sa velikim brojem kultivisanih rodova i vrsta koje se koriste u ishrani, kao što su karfiol, brokoli, kupus, bok čoj, prokelj i slično zeljasto povrće. Osim povrća ova porodica obuhvata i veliki broj lekovitih (na primer rusomača), kao i ukrasnih (Alyssum sp., Arabis sp. ili šeboj) rodova i vrsta biljaka.
Ime krucifere potiče iz novo latinskog Cruciferae "ukrštanje", jer im cvetovi imaju četiri latice koje podsećaju na krst. Deset najčešće konzumiranih kupusnjača nisu taksonomski razdvojene i spadaju u vrstu Brassica oleracea. Razlikuju se samo po hortikulturnoj kategoriji. Mnogi drugi rodovi su takođe jestivi. Bogate su vitaminom C i rastvornim vlaknima, a sadrže brojne nutrijente i fito jedinjenja.