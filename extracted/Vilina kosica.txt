Vilina kosica su parazitske biljke obuhvaćene rodom Cuscuta. Nemaju koren ni listove, kao ni hlorofil stoga ne mogu da vrše fotosintezu.
Sve materije za opstanak crpe od biljaka na kojima parazitiraju. Vilina kosica biljku domaćina obavija tankim razgranatim stablom žuto-crvenkaste boje. Svilenkaste stabljike podsećaju na kosu odakle potiče narodni naziv ove biljke. Sedeći cvetovi formiraju klupčaste cvasti. Jedna biljka u toku godine može da proizvede i 3000 semena. Semena zadržavaju klijavost 5-6 godina, koja tokom godina raste. Razmnožava se i vegetativno kidanjem stabljike.