Carnivoraformes (Карнивораформес — „облик звијери”) или звијеролики сисари је кладус плацентални сисара унутар кладуса Carnivoramorpha. Овај кладус сисара обухвата ред Carnivora, изумрлу породицу Quercygalidae, многе изумрле родове и несврстане врсте, као и ихнород Falcatipes. Стручни назив за чланове овог кладуса сисара је карнивораформи. Чланови кладуса Carnivoraformes (који притом нису дио монофилетске крунске групе реда Carnivora) су такође знани и под неформалним називом празвијери.