Северноамерички ламантин или манати (лат. Trichechus manatus) је најпознатија врста ламантина, као и најкрупнија преживела врста из реда водених сисара, Sirenia (којој припада и дугонг, као и изумрла Штелерова морска крава). На основу генетичких и морфолошких истраживања, манати се деле на две подврсте: на флоридске (T. m. latirostris) и карипске (T. m. manatus) северноамеричке ламантине.