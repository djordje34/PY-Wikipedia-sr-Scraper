Црвени (хибридни) дивљи кестен (Aesculus × carnea) име рода добио је од латинског edere што значи јести. Пре Линеа назив је везиван за неке врсте храстова (Quercus aesculus, Qu. ballota), али је Лине дао име роду без обзира што плодови овог рода нису јестиви.
Епитет врсте извеo је немачки колекционар биљака и инсеката Сајер (Karl Ludwig Philipp Zeyher, 1799-1858) од латинског carne (месо) због боје цветова, објавивши опис у Verz. Gew. Gart. Schwezingen 12, 1818. године. Aesculus × plantierensis André и Aesculus × rubicunda Loisel. су називи нерешеног статуса, па се не могу сматрати синонимима.