Ziziphus jujuba Јујуба (Ziziphus jujuba Mill.), позната је још као кинеска урма, жижула, и чичимак . По броју стабала најбројније је воће у Кини. Узгаја се широм Азије, на Медитерану, као и у САД у новије време. У Црној Гори популарна је под називом иглица, а у окружењу је позната и као чичиндра, цициндра, цициндула, жижола, зизила, жижуља. Верује се да је порекло јујубе из Северне Африке и Сирије, и да је потом однето у Кину и Индију, где се гаји више од 4000 година. Римљани су је назвали "Ziziphum".