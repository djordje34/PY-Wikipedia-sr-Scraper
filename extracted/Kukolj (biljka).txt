Kukolj (lat. Agrostemma githago) jednogodišnja je zeljasta biljka iz porodice karanfila (Caryophyllaceae). Stabljika je uspravna, obrasla dlakama, u gornjem delu razgranata i naraste do 100 cm visine. Listovi su nasuprotni, lancetasti, svetlozeleni i dlakavi. Cvetovi su pojedinačni i veliki. Cvatu od juna do septembra. Plod je duguljasta čaura koja u sebi nosi crno, bubrežasto seme. Biljka u godini stvara 100 – 600 semena koje proklija iste godine i zadržavaju klijavost nekoliko godina. Kada prokliju na jesen, stvore lisnu rozetu prekrivenu dlačicama koje ga čini otpornim na mraz i niske temperature.