Авокадо (лат. Persea americana) је тропско воће које је класификовано ка члан фамилије цветајућих биљака Lauraceae. Расте на истоименој врсти дрвенастих биљака у Средњој Америци и Мексику. Зимзелено дрво може да нарасте до висине од 20 m. Листови су дужине 15-30 cm. Дрвеће авокада се делимично самоопрашује и често се размножава калемљењем ради одржавања предвидивог квалитета и количине плодова. Авокадо се узгаја у тропским и медитеранским поднебљима у многим земљама, с Мексиком као водећим произвођачем авокада у 2019. години, који опскрбљује 32% света.