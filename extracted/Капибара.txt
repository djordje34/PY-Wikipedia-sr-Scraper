Капибара
или велика капибара (лат. Hydrochoerus hydrochaeris) је јужноамерички глодар из породице морске прасади (Caviidae). Највећи је глодар на свету и члан рода Hydrochoerus. Блиски сродници ове врсте су моко и морско прасе. Једини други постојећи члан је мала капибара (Hydrochoerus isthmius). Капибара насељава саване и густе шуме и живи у близини водених површина. То је веома друштвена врста и може се наћи у групама од чак 100 јединки, али обично живи у групама од 10-20 јединки. Капибара се лови због меса и крзна, као и због масноће са дебеле масне коже. Не сматра се угроженом врстом.