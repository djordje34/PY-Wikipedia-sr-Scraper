Режњевити листови сорте крембелих цветова.
Сорта црвеног цвета.
Абутилон у центру цветне леје са Begonia semperflorens и Impatiens walleriana.
Abutilon pictum 'Thompsonii'.
Абутилон у стакленику са Strelitzia reginae и Philodendron pinnatifidum. Црвеножили абутилон (Abutilon pictum) први је описао Џон Гилис (John Gillies, 1792–1834) шкотски морнарички хирург, касније истраживач и ботаничар. Он је врсти дао назив Sida picta Gillies ex Hook. et Arn. у Botanical Miscellany, London 3(8): 154 (1833). Данас је то базионим, а признати назив Abutilon pictum (Gillies ex Hook. et Arn.) Walp. дао је немачки ботаничар Валперс (Wilhelm Gerhard Walpers, 1816-1853) 1842. у Repertorium Botanices Systematicae (Walpers) 1: 324. Назив рода по неким ауторима потиче од кованице арапске речи أبو (абу) отац и персијског назива за слез پنیرک (тула).; по другима од латинског а = не, без, bus = бик и tilos = дијареја, јер се биљка давала стоци против дијареје; или од арапског اوبوطيلون (авбутилун), што је назив за ову биљку? Епитет врсте pictum на латинском значи „насликан“. Српски назив може да се изведе из назива за Abutilon theophrasti Medik. који се код нас јавља као коров, а назива се липица, велики сљез, дуга конопља, желударка, жути слез, крстати сљез, мрачњак додавањем придева црвеножили, бразилски, јужноамерички или јаворолисни.