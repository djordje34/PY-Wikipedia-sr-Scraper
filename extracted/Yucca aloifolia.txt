Yucca aloifolia је зимзелена, дрвенаста врста из рода јука, која се у нашем поднебљу гаји искључиво као украсна собна врста. Често се за ову врсту користи и домаће име дрво живота, али се овим именом називају и друге врсте овог рода, као и неких других родова, чак и фамилија. Енглески назив за ову врсту је шпански мач или бодеж (Dagger plant). Осим ове јуке као саксијска биљка се често може срести и слична врста Yucca gloriosa, чији је енглески назив шпански бодеж.