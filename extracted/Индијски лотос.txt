N. nucifera Индијски лотос, такође познат као лотос, лотус, свети лотос или пасуљ Индије (Nelumbo nucifera) је једна од две врсте водених биљака у породици Nelumbonaceae. Гертнеров бинарни назив Nelumbo nucifera је тренутно важеће научно име ове врсте, која је у прошлости, између осталих, класификована под именима Nelumbium speciosum Willd. и Nymphaea nelumbo L. (први назив има статус нерешеног таксона, а други је синоним и треба их избегавати). Ово је водена, вишегодишња биљка. Под повољним околностима њено семе може задржати клијавост дуги низ година. Забележено је клијање семена лотоса старог 1.300 година, које је откривено на североистоку Кине на дну исушеног језера. Пореклом је из тропске Азије и аустралијске државе Квинсленд, обично се узгаја у воденим вртовима. То је уједно и национални цвет Индије и Вијетнама.