Армадилоси или оклопници (Cingulata) су ред плаценталних сисара са само две савремене породице, Chlamyphoridae и Dasypodidae. Постојале су још две групе оклопника које су биле много веће од савремених врста (највећа од савремених врста џиновски оклопник достиже тежину до 45 kg), а то су породица пампаске звери (Pampatheriidae), који су тежили до 200 kg и потпородица глиптодонти (Glyptodontinae) (у оквиру породице Chlamyphoridae), који су достизали тежину до око 2.000 kg.