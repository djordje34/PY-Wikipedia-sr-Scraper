Trypanosoma cruzi je vrsta parazitske euglenoidne protozoe. Među protozoama, Trypanosoma je karakteristična po tome što živi u tkivu drugih organizama i hrani se krvlju i limfom. Ovaj organizam uzrokuje bolesti, ili povećava verovatnoću zadobijanja bolesti koja varira od organizma do organizma. Na primer, tripanosomijaza kod ljudi (Šagasova bolest u Južnoj Americi ili bolest spavanja u Africi), durine i Trypanosoma evansi kod konja, i bolest slična brucelozi kod goveda. Parazitima je potrebno telo domaćina i hematofagni insekt Triatominae kao glavni vektor u skladu s mehanizmom infekcije. Ovi insekti se hrane krvlju. Insekti inficirani protozoama iz kontakta sa drugim životinjama prenose tripanosome kad ostave svoje fekalije na koži domaćina i zatim ga ubodu. Penetracija inficiranog izmeta je dodatno olakšana češanjem oblasti uboda.