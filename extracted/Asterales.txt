Asterales (сложеноцветнице) је ред дикотиледоних биљака који обухвата неколико породица од којих су најзначајније породице Asteraceae (или Compositae) и Campanulaceae. Ред је космополитски и садржи преко 26.300 врста, груписаних у око 1.720 родова. Највећи број врста су зељасте биљке, али има и дрвенастих (попут неких представника родова Lobelia и Senecio). Заједничке особине за припаднике реда су присуство олигосахарида инулина и јединствена морфологија прашника. Прашници претежно окружују тучак, често су срасли у цевчицу, што је највероватније адаптација на специфичан начин опрашивања.