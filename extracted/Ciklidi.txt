Ciklidi (lat. Cichlidae) su porodica riba iz reda Perciformes. Ciklidi su traditionalno klasifikovani kao podred, Labroidei, zajedno sa grgečima (Labridae), i drugim Perciformes ali molekularne studije su protivrečile ovom grupisanju. Ova porodica broji oko 1.300 opisanih vrsta, a pretpostavlja se da se ukupan broj vrsta kreće oko 2.000. Veličina riba iz porodice Cichlidae varira od 2,5 cm (ženka Neolamprologus multifasciatus) do 1 m (Boulengerochromis i Cichla). Iako se radi o velikoj porodici, većina vrsta ciklida ima sličan oblik tela (nalik na grgeče), a izuzeci su na primer Altolamprologus, Pterophyllum, i Symphysodon. U porodici Cichlidae se nalazi veliki broj ugroženih vrsta, od čega najviše u Haplochromine grupi iz jezera Viktorija.