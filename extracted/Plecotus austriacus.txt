Plecotus austriacus (европски сиви дугоушан) је врста слепог миша која припада роду Plecotus и фамилији вечерњака (Vespertilionidae). Ова врста слепог миша је у многоме слична врсти P. auritus од које се разликује примарно по боји крзна које је ближе сивој него браон. Као и остале врсте рода Plecotus, ова врста има препознатљиво дугачке уши (до 40 mm) које савија испод крила током хибернације.
Крзно P. austriacus светлије је на вентралној него да дорзалној страни тела. Њушка ове врсте дужа је од њушке P. auritus, а тамне длаке на лицу и око очију ове врсте дају изглед "маске". Канџа и палац ове врсте су кратки, стопало релативно мало и обрасло ретким длакама, пенис је печуркастог облика.
Plecotus austriacus, вентрално