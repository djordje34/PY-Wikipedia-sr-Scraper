Зимска гранчица са голим пупољцима.
Доњи, назубљени лист и горњи мањи, целог обода.
Цваст.
Скупине плодова у сувој чашици.
Поједини, окриљени плодови.
Култивар 'Worcester Gold'. Кариоптерис (Caryopteris × clandonensis) је хибридна врста родитељског пара C. incana (Thunb. ex Houtt.) Miq. × C. mongholica Bunge. Први је врсту описао 1933. године Симондс (Arthur J. Simmonds) у The Gardeners' chronicle, ser. 3, 94: 226. Она се још једанпут појављује у истој публикацији (Gard. Chron., ser. 3, 110: 110) 1941. године под називом Caryopteris mastacanthus var. clandonensis (A. Simmonds) Anon. непознатог аутора. Назив рода дао је руски ботаничар Алекса́ндр Андре́евич Бу́нге (1803—1890) спојивши две старогрчке речи κάρυον (зрно) и πτερόν (крило) због плода - окриљене орашице; епитет врсте дат је по градићу Западни Кландон (West Clandon) из кога је аутор Arthur J. Simmonds. Енглески назив је blue-mist shrub или blue spirea, а код нас кариоптерис или, енглески превод - плава магла.