Јапански макаки (Macaca fuscata) је врста примата из породице мајмуна Старог света (Cercopithecidae). Нативна је врста централног Јапана. Ови примати су често називани и снежни мајмуни, јер насељавају пределе у којима се снежни покривач задржава месецима — не рачунајући људе ово су примати који живе у најсевернијим и најхладнијим областима. Јединке имају браон-сиво крзно, црвено лице и кратке репове. Постоје 2 подврсте јапанскиx макаки. У Јапану, ова врста је позната као Нихоcару (Нихон 日本 „Јапан” + сару 猿 „мајмун”). Мада, како је широко распрострањена, становници Јапана је често зову само сару.