Syndermata је назив за групу бескичмењака која обухвата слободно живеће ротаторије (Rotifera) и облигатне ендопаразите, акантоцефале (Acanthocephala). Ова два типа животиња раније су удруживане и са другим типовима у групу псеудоцеломатних протостомија (Aschelminthes). У савременим погледима на филогенију бескичмењака, псеудоцеломатне групе не представљају монофилетску грану, а синдермате су сврстане међу лофотрохозое или платизое. Најсроднија група синдерматама је можда Cycliphora, чији представници, слично појединим ротаторијама, живе коменсално на раковима, поседују веома изражен полни диморфизам (сићушни мужјаци) и систем за варење у виду слова U. Ове сличности, међутим, могу бити последица конвергентне еволуције. На основу постојања и сличне грађе „вилица” синдермате се групишу са типовима Gnathostomulida и Micrognathozoa у групу названу Gnathifera