Hominine (lat. Homininae), ili afrički čovekoliki majmuni, su potporodica hominida koja obuhvata ljude, gorile, šimpanze i nekoliko izmurlih vrsta. Ova potporodica se sastoji od svih hominida koji su se pojavili nakon odvajanja potporodice orangutana (Ponginae). Kladogram hominina ima tri grane, koje vode ka gorilama, šimpanzama i ljudima. Postoji nekoliko izumrlih vrsta. Samo jedna vrsta ljudi je preostala. Do 1980, porodica Hominidae je sadržala samo ljude, dok su preostali hominidi bili u porodici Pongidae. Kasnija otkrića dovela su do revizije klasifikacije, tako da sada porodica Hominidae obuhvata sve hominoide i ljude. Dalja otkrića indiciraju da su gorile i šimpanze srodnije ljudima od orangutana .