Streptomyces su najveći rod aktinobakterija, i tip roda iz familije Streptomycetaceae. Preko 500 vrsta Streptomyces bakterija je poznato. Kao i druge aktinobakterije, streptomicete su Gram-pozitivne, i imaju genome sa visokim GC sadržajem. One se predominantno nalaze u zemljištu i truloj vegetaciji. Većina streptomiceta proizvodi spore, i prepoznatljive su po njihovom karakterističnom zadahu zemljišta, koji je posledica produkcije isparljivog metabolita, geosmina. Streptomycetes su karakteristične po kompleksnom sekundarnom metabolizmu. One proizvode preko dve trećine klinički korisnih antibiotika prirodnog porekla (e.g., neomicin i hloramfenikol). Streptomicin, koji se retko koristi u današnje vreme, je dobio ime po rodu Streptomyces. Streptomicete su retko patogene, mada ljudske infekcije, kao što je micetoma, mogu da uzrokuju S. somaliensis i S. sudanensis, a biljne infekcije S. caviscabies, S. acidiscabies, S. turgidiscabies i S. scabies.