Водена бува Дафнија (лат. Daphnia) је род малих планктонских ракова дужине 0.2-5 mm. Дафније су чланови реда Cladocera и представљају једне од неколико мањих водених зглавкара. Свој други назив Водене Буве добиле су по поскочном стилу пливања који подсећа на кретање бува. Оне живе у различитим воденим окружењима у распону од киселих мочвара до слатководних језера, бара, потока и река. Две најбројније врсте дафнија су: Daphnia pulex (мале и најчешће) и Daphnia magna (велике). Често се повезују са родом Moina у реду Cladocera, који је у породици Mionidae уместо Dafnidae и која је много мања од Daphnia pulex.