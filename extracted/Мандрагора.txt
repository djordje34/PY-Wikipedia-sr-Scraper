Бобица мандрагоре (горе) и уздужни пресек са распоредом семена. Мандрагора (Mandragora officinarum) вишегодишња је зељаста биљка из породице Solanaceae која нараста до висине 20 — 30 cm. Назив биљке потиче од грчких речи мандра (штала) и агеиро (сакупљати), јер је најчешће распростањена и сакупља се око штала и торова. Читава биљка, а посебно њен корен, веома су отровни, због присутних алкалоида (хиосцијаминa, атропина, скополамина...). Мало је биљака толико обавијених тајнама и митовима, као што је мандрагора, једна од најпознатијих светих биљака, која је кроз историју коришћена у враџбинама и магијским обредима, или толико цењена као талисман. У народу је све у вези с мандрагором и данас јако тајанствено, па многи народи о њој имају сопствена предањa. Тако једно од предања мандрагору сматра, људском душом заробљеном у телу биљке.