Aeshna Fabricius, 1775 je rod vilinskih konjica iz familije Aeshnidae.
Identifikacija Vrste roda Aeshna imaju tamna tela, sa različito obojenim trakama na grudnom regionu i mozaikom tačaka na trbušnom regionu.
Razlikovanje od drugih rodova Rod Aeshna je najsličniji rodu Brachytron, od kog se razlikuje po osobinama kao što su: rana letna sezona, mala veličina tela, dlakavo telo, uzane pterostigme i trbušni region koji nije sužen kao kod mužjaka vrsta roda Aeshna. Rod Anax se razlikuje u obliku i nervaturi krila, a na terenu se lako razlikuje po ravnom grudnom regionu i bledom trbušnom regionu sa crnom trakom na gornjoj strani (izuzev A. immaculiformis). Rodovi Boyeria i Caliaeshna imaju poprečne nerve u središnjem delu krila.
Razlikovanje vrsta u okviru roda Rod Aeshna je velika i raznolika grupa, sa najvećim brojem vrsta u Severnoj Americi.
Ponašanje Vrste roda Aeshna često patroliraju iznad otvorenih, ali zaklonjenih mesta, kao što su travnjaci i bašte, kao i iznad pretežno stajaćih voda. Love uglavnom u sumrak. Mužjaci uglavnom agresivno i brzo patroliraju iznad vode, uglavnom prateći manje više ustaljenu rutu, često prekidajući direktan let pauzama u kojima lebde. Ženke svih vrsta, izuzev A. affinis polažu jaja same.
Vrste Aeshna mixta Latreille, 1805 Aeshna affinis Vander Linden, 1820 Aeshna isoceles (Müller, 1767) Aeshna grandis (Linnaeus, 1758) Aeshna caerulea (Ström, 1783) Aeshna cyanea (Müller, 1764) Aeshna viridis Eversmann, 1836 Aeshna juncea (Linnaeus, 1758) Aeshna subarctica Walker, 1908 Aeshna serrata Hagen, 1856 Aeshna crenata Hagen, 1856