Никобарски кобац (лат. Accipiter butleri) је врста птице грабљивице из породице јастребова. Ендемит је индијског Никобарског Острвља. Постоје две подврсте, номинална подврста A. b. butleri, која насељава острво Кар Никобар на северу острвља и подврста A. b. obsoletus, која насељава острва Качал и Каморта у средишту острвља. Његово природно станиште су суптропске и тропске влажне низијске шуме, а највећа претња опстанку врсте је губитак станишта. За музејски примерак (са острва Велики Никобар), који је првобитно приписан овој врсти, накнадно је утврђено да је индијски кобац (Accipiter virgatus).