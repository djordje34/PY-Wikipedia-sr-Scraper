Кора.
Лице и наличје листа.
Цваст у априлу пре листања.
Крилате орашице.
Клијавци.
Клијавци почетком друге вегетације. Млеч (Acer platanoides) име рода је латински назив за јавор, али истовремено је и придев: ācer, ācris, ācre који значи оштар, оштра, оштро вероватно због оштро зашиљених режњева листа већине јавора. Епитет врсте platanoides значи „као платан“; суфикс -oides од латинског и старогрчког -εἶδος (облик) због листа који личи на лист платана о чему говори и синоним platanifolium (платановог листа). Српски се назива још и боров јавор, јахор, млекојавор, млечак, млечика, млечник, мљечак, црни јавор, а на енглеском норвешки јавор. Многи називи се везују за млеко због тога што млеч садржи млечни сок који цури када се озледе лисне дршке и млади изданци; синоним lactescens такође описује ову особину и значи који лучи млеко.