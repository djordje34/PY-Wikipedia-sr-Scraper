Велики раставић (шумски раставић), лат. Equisetum telmateia, припада разделу раставића (Equisetophyta) који су данас заступљени само једним родом Equisetum. Цвета у марту, споре зру у априлу. Расте у сеновитим ивицама шума, до 350 m нм. Сличан је обичном раставићу, али је већи. Расте у читавој северној хемисфери. Одговара му влажно земљиште киселости од 6,5 до 7,5. Биљке имају јак корен (ризом) и могу бити врло инвазивне. Биљке се шире кореном или помоћу спора. Често расту у великим колонијама. Преци раставића су били важни чиниоци флоре карбона. Постоје две подврсте:
Equisetum telmateia subsp. telmateia. која настањује Европу, Азију и северозападну Африку; Equisetum telmateia subsp. braunii која настањује Северну Америку.