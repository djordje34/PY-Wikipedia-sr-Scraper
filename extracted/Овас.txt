Овас или зоб (лат. Avena sativa) биљна је врста из породице Poaceae. Поседује велики привредни значај. Користи се за исхрану људи и домаћих животиња. Овас је нутријентима богата храна која је асоцирана са ниским нивоима крвног холестерола при редовној конзумацији. Површине засејане овом житарицом у свету износе око 14 милиона ha. Поседује 2n=42 хромозома. Корен биљке је добро развијен и клија са три примарна коренчића. Стабло је чланковито и отпорније је на полегање од осталих стрних жита. Просечне висине око 80-120 cm. Лист је ланцетаст, паралелне нерватуре и без рошчића (aurikula). Цветови су смештени у цваст метлицу. Зоб је типично самооплодна биљка, плод је крупа, најчешће плевичаста. Постији озима и пролећна врста зоби. Авенини присутни у овсу (протеини слични глиадину из пшенице) могу да изазову целијачна болест код малог дела популације. Исто тако, овсени продукти су фреквентно контаминирани другим житарицама које садрже глутен, углавном пшеницом и јечмом.