Bamija ili okra (Abelmoschus esculentus), biljka skrivenosemenica iz porodice Malvaceae, red Malvales, iz tropskih i suptropskih krajeva. Životni vek joj je godinu dana. Hermafrodit, čiji su oprašivači (polinatori) pčele. Dlačice na semenu mahuna mogu biti nadražujuće za neke ljude. Vlakna dobijena iz stabljike služe kao zamena za jutu i stvaranje papira i tekstila. Listovi su dužine oko 20 cm, a cvet je sličan cvetu hibiskusa. Centralni koren raste pravo u zemlju, dok se bočni korenovi uglavnom granaju u površinskom sloju zemljišta. Mlade duguljaste mahune se najčešće beru 5 dana nakon cvetanja. Reguliše nivo šećera u krvi, pomaže u radu jetre, a pripisuju joj se i afrodizijačka svojstva.