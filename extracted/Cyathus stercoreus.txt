Cyathus stercoreus припада роду Cyathus, фамилији Nidulariaceae. Као и друге врсте ове фамилије, тела подсећају на мала птичја гнезда са јајима. Облик тела је такав, јер је прилагођен за коришћење капи воде ради расејавања пора. C. stercoreus најћешће живи на ђубришту, па је по томе и добила назив по латинској речи stercorarius, што значи "са ђубришта" . Споре су сферичне и релативно велике, димензија од 20 до 30 миркометара. Животни циклус Cyathus stercoreus, који се састоји из хаплоидног и диплоидног стадијума, типичан је за базидиомицете.