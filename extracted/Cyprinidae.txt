Шарани (Cyprinidae) су најбогатија породица слатководних риба, са око 2000 врста сврстаних у око 200 родова. Припадају мекоперкама и већина их има ждрелне зубе који се налазе на последњим шкржним луцима. Величина им се креће од 5 cm до 3 m у дужину. Живе у Северној и Јужној Америци, Африци и Евроазији, а веома су распрострањени и у нашим водама и многе врсте су погодне за гајење по рибњацима. Најпознатији представници ове групе риба су:
шаран (Cyprinus carpio) који живи у мирним и топлијим водама и може да достигне дужину од једног метра и тежину и преко 20 kg караш (Carassius carassius) златни караш (Carassius auratus) деверика (Abramis brama) која има пљоснато тело и дужину од 70 cm; мрена (Barbus fluviatilis) која има четири израштаја у облику бркова око уста, а икра је отровна лињак (Tinca vulgaris) са ситним крљуштима и дужине 20-50 cm; кркуша (Gobio fluviatilis), риба малих димензија, а крупних крљушти и веома кратких бркова; чиков (Misgurnus fossilis), живи у плитким и муљевитим водама; има способност да излази на површину воде и гута ваздух, а затим га избацује кроз анални отвор црвенперка (Leuciscus rutilus), достиже дужину од 20-30 cm; клен (Squalius cephalus)који има упадљиво велику главу, дужину око 0,5 m и тежину 2-3 kg; скобаљ (Chondrostoma nasus) укљева или беовица (Alburnus lucidus) гага или пијор (Phoxinus phoxinus) гаовица (Paraphoxinus alepidotus) пирана (Pyrocentrus piraya) бели толстолобик (Hypophthalmichthys molitrix)