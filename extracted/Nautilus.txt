Nautilus (indijska lađica) (Latinska forma sa originalnog grčkog ναυτίλος, 'mornar') spada u grupu mekušaca koja se naziva glavonošci. Poput ostalih glavonożaca, pripada grupi najrazvijenijih mekušaca koji se razlikuju od ostalih mekušaca po visoko razvijenom nervnom sistemu i čulnim organima. Živi u morskoj sredini, ali ne u morima sa niskim salinitetom, pa ih zato nema u Baltičkom i Crnom moru. Živi samo u indopacifičkoj oblasti, na dubini izmdju 50 i 650m. Hrani se najčešće ribom i planktonskim ribama. Pošto je aktivna grabljivica, nalazi se gotovo na kraju lanca ishrane i możda su iz tog razloga zastupljeni u malom broju medju mekušcima. Za razliku od ostalih glavonożaca, Nautilus nema kesu sa mastilom. Jedini je glavonożac sa spiralno-spljoštenom ljušturom, a sačinjena je od kalcijum-karbonata koji se luči iz plašta. Unutrašnjost mu je podeljena na niz komora. Životinja se nalazi u najvećoj komori koja je i najbliža sredini. Ostale komore su delimočno ispunjene vodom, a delimično smesom gasova nalik vazduhu, ali sa većim udelom azota prema kiseoniku, što omogućava lebdenje u vodi. Slično većini glavonožaca, Nautilus se kreće u pravcu mlaza vode izbačenog iz plaštane duplje kroz levak,stvoren modifikacijom stopala. Usta i glava snabdeveni su mnogobrojnim pipcima kojima ne mogu da sisaju, ali mogu da se snażno pripijaju: mužijaci imaju oko 60, a ženke 90 ili više pipaka. Najzastupljenija vrsta je biserni nautilus.
Diagram unutrašjosti Nautilusa.