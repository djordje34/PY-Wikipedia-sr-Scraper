Гар су чланови кладуса Lepisosteiformes (или Semionotiformes) из холостеија, прастаре групе кошљориба са ганоидним крљуштима која потиче још из палеозоика. Фосили из овог реда познати су од касног периода јуре. Породица Lepisosteidae укључује седам живих врста риба у два рода, која настањују речне и повремено морске воде источних делова Северне Америке, Централне Америке и Карипских острва. Имају издужена тела која су оклопљена ганоидним љускама и издужене чељусти испуњене дугим и оштрим зубима. Ове рибе често повезују са штуком, иако оне немају никакве породичне везе. Сви примерци ове рибе су релативно крупни, а Atractosteus spatula је највећа, достиже преко 2 м дужине и преко 45 килограма тежине, а пријављено су примеци и од 3 м. Њихову баскуларизовани мехури могу повремено да функционишу као плућа. Месо ове рибе је јестиво, а тврда кожа и љуска се користи, док су њихова јаја отровна по људе.