Рундави врчоноша (лат. Nepenthes villosa) је тропска инсективорна биљка која је ендемит планине Кинабалу и суседне планине Тамбујукон у североисточном Борнеу. Она расте на већим надморским висинама од било које врсте борнејских врчоноша, појављује на надморским висинама од преко 3.200 метара. Рундавог врчоношу карактерише његов високо развијен и сложен перистом, који га издваја од тесно повезаних Nepenthes edwardsiana и Nepenthes macrophylla. Специфични епитет villosa је женски облик придева villosus који на латинском значи „длакав (рундав, маљав)“ и односи се на густи индументум ове врсте.