Pinnipedimorpha (Пинипедиморфа — „облик перајара”), или перајолики сисари, је кладус псоликих звијери унутар инфрареда Arctoidea. Овај кладус сисара обухвата кладус Pinnipediformes (коју чине кладус Pinnipedia и изумрли родови Pacificotaria и Pteronarctos), изумрлу породицу Semantoridae, изумрлу полифилетску породицу Enaliarctidae и изумрле родове Kolponomos и Pinnarctidion. Чланови кладуса Pinnipedimorpha се формално називају пинипедиморфима, а кладуса Pinnipediformes се називају пинипедиформима. Чланови кладуса Pinnipedimorpha и Pinnipediformes (који притом нису дио монофилетске крунске групе Pinnipedia) су такође знани и под називом праперајари.