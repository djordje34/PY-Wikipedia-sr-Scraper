Dictyostelium discoideum je vrsta amebe koja živi u zemljištu. Ona pripada filumu Mycetozoa. D. discoideum je eukariota koja se transformiše tokom svog životnog veka od agregacije jednoćelijskih ameba do multićelijskog plazmodijuma i zatim u plodonosno telo. D. discoideum ima jedinstveni aseksualni životni ciklus koji se sastoji od četiri faze: vegetativna, agregaciona, migraciona, i kulminacija. Životni ciklus D. discoideum je relativno kratak, i obuhvata kretanje, ćelijsku signalizaciju i razvoj. Ovaj organizam se koristi u istraživanjima ljudskog kancera. Jednostavnost životnog ciklusa čini ovaj organizam dobrim modelom u istraživanju genetičkih, ćelijskih i biohemijskih procesa drugih organizama.