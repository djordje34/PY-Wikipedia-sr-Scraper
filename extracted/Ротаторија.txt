Ротаторија (Rotatoria, Rotifera) су бескичмењаци микроскопске величине код којих се на предњем делу тела (глави) налази корона трепаља (цилијарна корона), на задњем делу стопало, а између ова два крајња дела је труп. Има их око 2000 врста које највише насељавају слатке и брактичне воде, мада има и оних које живе у морима и мочварама. Имају неке особине по којима су посебна група животиња, као што су:
ћелијска, одноцно, једарна константност; анабиоза, када у полуосушеном стању могу да проведу дуг период у мировању и тада су врло отпорне на неповољне услове у спољашњој средини; истовремено у таквом стању ветар или животиње их могу пренети на велика одстојања; фасцинанатан податак је да у стању анабиозе могу да проведу и 3-4 године, а када наступе повољни услови за њихов живот за само неколико минута се враћају у активност; код многих врста построје само женке које се размножавају партеногенетски. цикломорфоза, која се огледа у томе да женке могу да промене облик у току године под утицајем одређених срединских чиниоца; та способност је у вези са партеногенезом. Начин живота ових сићушних животиња је разноврстан:
неке врсте су сесилне; неке се крећу пузањем или пливањем; мањи број врста су епизоичне и паразитске; Тело је покривено кутикулом која може да:
у репном региону буде у виду прстенова па тај део изгледа као да је сегментисан. око тела награди кућицу (лорику). На главеном делу се налазе:
уста која се налазе на трбушној страни и окружена су короном од трепаља по којој су добиле латинско име јер рад трепаља изгледа као точкови који се окрећу; помоћу њих се крећу и потискују храну ка устима; уста се настављају у ждрело у облику органа за жвакање, мастракса (mastrax) изграђеног од кутикуларних делова; чекиње; појединачне очи и парне очне мрље; Труп садржи многобројне израштаје у виду:
чекиња туберкула трноликих израштаја дорзалне и латералне антене са многобројним длачицама. На граници између трупа и стропала, на средини леђне стране налази се анални отвор. Стопало се завршава:
израштајима којих има највише четири; лепљивим диском. Класификација Овај тип животиња подељен је на три класе:
сеизонаце (Seisonacea) су искључиво морске врсте које воде епизоичан начин живота на раковима са најпознатијим родом: Сеизон (Seison); бделоиде (Bdelloidea) су слободноживеће, искључиво слатководне врсте женки које се размножавају партеногенетски; представници су родови: филодина (Philodina); ротифер (Rotifera) ротаториа моногононте (Monogononta) су искључиво слатководне врсте са израженим полним диморфизмом које се могу размножавати полно или партеногенезом; родови су: педалиа (Pedalia) тестудинела (Testudinella) калотека (Callotheca) нотомата (Notommata) брахионус (Brachionus) кератела (Keratella) филинија (Filinia) полиартра (Polyarthra)