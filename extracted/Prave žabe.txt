Prave žabe, familija Ranidae, imaju najširu distribuciju od bilo koje familje žaba. One su izobilno zastupljene širom najvećeg dela sveta, uključujući sve kontinente izuzev Antarktika. Prave žabe su prisutne u Severnoj Americi, severnoj Južnoj Americi, Evropi, Africi (uključujući Madagaskar), i Aziji. Azijski opseg se proteže širom Istočne Indije do Nove Gvineje, i jedna vrsta (Australijska šumska žaba (Hylarana daemelii)) se proširila u severnu Australiju. Tipično, prave su žabe glatke i vlažne kože, sa velikim, snažnim nogama i širokim stopalima. Prave žabe jako variraju u veličini, u rasponu od sitnih - poput šumske žabe (Lithobates silvatica) - do najveće žabe na svetu, goliatske žabe (Conraua goliath). Mnoge prave žabe su vodene ili žive blizu vode. Većina vrsta polaže svoja jaja u vodu i prolazi kroz stadijum punoglavaca. Međutim, kao i kod većine porodica žaba, postoji velika varijacija staništa unutar porodice. One iz roda Tomopterna riju jazbine i potiču iz Afrike, mada pokazuju većinu karakteristika koje su zajedničke žabama širom sveta. Postoje i vrste pravih žaba koje obitavaju na stablima, a porodica uključuje i neke od retkih vodozemaca koji mogu da žive u braktičnoj vodi.