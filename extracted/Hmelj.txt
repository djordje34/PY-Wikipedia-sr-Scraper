Hmelj (lat. Humulus lupulus) je višegodišnja samonikla biljka iz porodice Cannabaceae. U narodu je još poznat i pod sledećim imenima: blust, hmelina, hmeljevina, kudilice, kuk, kuke, melika, melj, meljevina, miljevina. Uzgaja se već od 8. veka, a prve zabeleške o hmelju potiču od arapskog lekara Mesue iz 7. veka n.e. koji je za čišćenje krvi preporučavao sirup od hmelja. Danas je u upotrebi samo gajen hmelj. Gaji se kod nas i u drugim zemljama, u velikim količinama pretežno za potrebe pivara.