Јастреб или јастреб кокошар (лат. Accipiter gentilis), је врста птица грабљивица из породице јастребова (лат. Accipitridae). Средње је величина и настањује умјерена подручја сјеверне хемисфере. Углавном је станарица, али птице из сјеверне Азије и Канаде се селе на југ. Ову врсту је први пут описао Карл фон Лине 1758. године у дјелу „Системи природе“ (лат. Systema Naturæ). Јастреб се налази на застави Азора. Азорска острва су добила име по португалској ријечи за јастреба (порт. açor), јер су истраживачи који су први открили ова острва мислили да су птице грабљивице које су видјели на острву јастребови, касније се испоставило да су те птице заправо мишари.