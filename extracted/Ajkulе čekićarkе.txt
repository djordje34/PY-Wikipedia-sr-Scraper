Ajkulе čekićarkе (Sphyrnidae) su porodica ajkula, tako nazvane zbog neobične i prepoznatljive strukture njihovih glava, koje su spljoštene i bočno proširene u oblik „čekića” koji se naziva cefalofoil. Većina čekićarskih vrsta smeštena je u rodu Sphyrna, dok je ajkula Eusphyra blochii smeštena u sopstvenom rodu, Eusphyra. Mnoge, mada ne nužno i međusobno isključujuće funkcije, postulirane su za cefalofoil, uključujući senzorni prijem, manevrisanje i manipulaciju plenom. Čekićarke se širom sveta nalaze u toplijim vodama duž obalskih linija i na kontinentalnim pragovima. Za razliku od većine ajkula, neke vrste čekićarki najčešće plivaju u jatima tokom dana, postajući samotni lovci tokom noći. Neke od ovih jata mogu se naći blizu ostrva Malpelo u Kolumbiji, ostrva Galapagos u Ekvadoru, Kokosovog ostrva kraj Kostarike, blizu Molokaja na Havajima, i kraj južne i istočne Afrike.