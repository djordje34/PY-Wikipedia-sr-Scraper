Утве (лат. Tadorninae) су потпородица породице патке, гуске и лабудови (лат. Anatidae) из реда пловуша (лат. Anseriformes). Већина врста из ове потпородице насељава тропске пределе и јужну земљину полулопту, а само две живуће врсте, шарена утва (Tadorna tadorna) и утва златокрила (Tadorna ferruginea) се гнезде у северним пределима са умереном климом. Северну земљину полулопту је насељавала још једна врста, ћубаста утва или корејска ћубаста утва (Tadorna cristata), за коју се верује да је изумрла.