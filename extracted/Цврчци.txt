Цврчци (Cicadidae) су породица крилатих инсеката, са више од 3.200 врста широм света. Најстарији познати дефинитивни фосили су из палеоцена, при чему је нимфа из кредног бурманског јантара приписана овој фамилији, мада исто тако може да припада фамилији Tettigarctidae. Цврчци могу бити различите величине. Имају мембранозна крила, уста су им подешена за бодење и сисање, а хране се биљним соковима. Многе врсте имају апарат за цврку на првом трбушном пршљену (зато су и добили назив цврчци). Неке врсте скачу, а велики број живи у шуми. Познатије крупне форме су: Cicada plebeja L. и Tettigia orni L. које средином лета производе познату монотону цврку.
Цврчак (Cicada) сликан одозго и одоздо у Хјустону САД