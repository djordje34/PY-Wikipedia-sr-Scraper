Kurkuma (lat. Curcuma longa) je višegodišnja zeljasta biljka koja potiče iz tropske južne Azije. Pripada familiji đumbira (Zingiberaceae) i upotrebljava se kao začin. Kurkumin, supstanca izolovana iz kurkume, obeležena je kao prehrambeni aditiv znakom E100. Njena uloga je da zaštiti prehrambene produkte od Sunca. U kombinaciji sa E160b, kurkumin se koristi pri bojenju sira, jogurta, salata, nekih putera i margarina. Takođe se koristi da daje žutu boju pripremljenim senfovima, konzerviranoj piletini i drugoj jeftinijoj hrani.