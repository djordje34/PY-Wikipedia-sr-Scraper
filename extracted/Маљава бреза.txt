Маљава бреза (лат. Betula pubescens Ehrh.) је листопадно дрво или жбун из рода бреза (Betula). Карактеристична је по белој кори целог дебла и младим гранама густо покривеним длакама, по којима је и добила име. Заједно са обичном (белом) брезом чини низ Betula alba, који се некада, у доба Линеа, сматрао јединственом врстом. Међутим, маљава бреза се од обичне разликује по многим особинама. али ово је назив које се везује и за друге врсте бреза — обичну брезу (која се чешће код нас назива бела бреза), америчку папирасту брезу и др... Маљава бреза је угрожена врста и налази се на Црвеној листи Међународне уније за заштиту природе (енгл International Union for Conservation of Nature (IUCN)).