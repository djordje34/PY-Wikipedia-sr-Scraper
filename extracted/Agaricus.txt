Agaricus je rod pečuraka koji sadrži jestive i otrovne vrste, sa preko 300 članova širom sveta. Ovaj rod obuhvata obične gljive (Agaricus bisporus) i poljsku pečurku (Agaricus campestris), koje su dominantni kultivari gljiva na zapadu. Članovi roda Agaricus su karakterisini mesnatom kapom ili klobukom, s donje strane iz koga rastu brojne zrakaste pločice ili škrge na kojima se proizvode gole spore. One se razlikuju od ostalih članova porodice, Agaricaceae, po njihovim čokoladno-smeđim sporama. Pripadnici ovog roda takođe imaju stabljiku ili struk, koja ih uzdiže iznad objekta na kome gljiva raste, ili supstrata, i delimični veo, koji štiti škrge u razvoju i kasnije formira prsten ili nazubljenje na stabljici.