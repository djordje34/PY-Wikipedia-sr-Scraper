Шумска сириштара на природном станишту Шумска сириштара (лат.: Gentiana asclepiadea) , такође позната и под именима свећица, трава од жутице, енцијан, генцијана, је вишегодишња, зељаста биљка из породице линцура (Gentianaceae). Подземно стабло ове врсте се користи у народној медицини. Латински име род је добио по илирском владару Генцију који је за лечење куге препоручивао жуту линцуру (G. lutea), док је врста добила име због сличности листова са листовима биљака из рода Asclepias.