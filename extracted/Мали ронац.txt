Мали ронац (лат. Mergellus albellus) врста је патке из потпородице ронаца и монотипска је врста рода Mergellus. Mergellus је деминутив Mergusа и albellus потиче од лат. albus што значи "бео". Овај род је сродан роду Mergus и понекад су изједначени, иако постоји више сродности са родом врста патака дупљашица (Bucephala). Мали ронац понекад хибридизује са патком дупљашицом (Bucephala clangula). Фосил морске патке из средљег миоцена показује да је врста слична малом ронцу постојала пре око 13 милиона година. Порекло данашње врсте се оцењује на плеистоценски период.