Corydoras је род слатководних сомова који припадају породици Callichthyidae и потпородици Corydoradinae. Овај род је више распрострањен од свих других у Callichthyidae. Пописани су у Јужној Америци, где се налазе источно од Анда до обале Атлантског океана, од острва Тринидад до естуара Рио де ла Плата у Аргентини. Corydoras има врло специфичан облик тела, изузетно су мале, расту од 2,5 до 12 cm и заштићене су од грабљивица оклопом и оштрим, обично отровним бодљама.