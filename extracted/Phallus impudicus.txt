Phallus impudicus, ili u narodu poznatiji kao smrdljivi pevac, smrdljivi stršak ili đavolje jaje, široko je rasprostranjena i veoma prepoznatljiva gljiva usled svog jakog i neprijatnog mirisa kao i veoma karakterističnog izgleda. Često se sreće u vlažnim listopadnim ili četinarskim šumama, ili na njenim rubovima od proleća pa do jeseni. Neugodan miris se može osetiti i sa velike udaljenosti.