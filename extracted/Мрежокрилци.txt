Мрежокрилци (лат. Neuroptera) су ред крилатих инсеката из надреда инсеката с мрежастим крилима (Neuropterida), са богатом фосилном историјом. Ред обухвата око 6.000 савремених врста, укључујући разне мравље лавове, златооке и њихове сроднике. Мрежаст изглед хомономно грађених крила и усни апарат за грицкање присутан је код свих представника реда, као и специфична грађа усног апарата ларви — максиле и мандибуле формирају цев за сисање. Познати представници мрежокрилаца су златооке (Chrysopidae) и мравињи лав (Myrmeleontidae). Neuroptera се може групирати заједно са Megaloptera и Raphidioptera у нерангирани таксон Neuropterida (некад познат као Planipennia), укључујући: златооке, добсонове и тзв. враташи. Мрежокрилци су се први пут појавили током пермског перода и наставили диверсификацију у мезозојској ери. За то се време, еволуирало је неколико необично крупних облика, посебно у изумрлој породици Kalligrammatidae, често називани „јурски лептири” због изузетно великих крила.