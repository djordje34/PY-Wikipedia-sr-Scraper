Црни носорог (лат. Diceros bicornis) је велики афрички сисар из реда копитара који насељава источне и централне делове Африке укључујући Кенију, Танзанију, Камерун, Јужну Африку, Намибију и Зимбабве. Иако у називу стоји „црни“, ови носорози имају више сиво-белу боју коже. Међународна унија за очување природе (IUCN) је 7. јула 2006. године објавила да је западноафрички црни носорог (Diceros bicornis longipes), једна од четири подврсте, потенцијално проглашен изумрлим. Према извештају IUCN, популација ове подврсте је пала са 3.000 на само десет примерака недавних година, али специјалисти кажу да ниједан носорог није пронађен током недавног истраживања у северном Камеруну.