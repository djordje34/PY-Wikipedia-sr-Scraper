Anabas testudineus или Anabas scandes је врста рибе из породице Anabantidae, дводихалице. Родом је из Азије, појављује се и у Индији, на истоку Кине и Воласовој линији. Инвазивна је врста која може да живи без воде 6—10 дана. Проширила се и у неким земљама изван свог матичног подручја, у источној Индонезији и Папуи Новој Гвинеји. Верује се да постоји и у Аустралији. Крајем 2005. године откривена је на Саибаиу и острвима Торесовог мореуза, северно од Квинсленда, око три до четири миља јужно од Папуе Нове Гвинеје. Ова врста нарасте до 25 центиметара укупне дужине. Вероватно је реч о комплексној врсти, а име Anabas scandes примењено је на неколико различитих врста. Даљим истраживањем, ове рибе се могу поделити у одвојене врсте и добити нова имена.