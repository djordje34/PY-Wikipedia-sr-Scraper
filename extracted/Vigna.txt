Vigna је род зељастих легуминоза са пантропском дистрибуцијом, а припада породици бобова (лат. Fabaceae). Јако је сличан роду Phaseolus, а једине разлике су у биохемијском саставу и структури полена, те у облику лисних залистака и тучка. Неке врсте из овог рода су у прошлости систематизоване управо као чланови рода Phaseolus. Овом роду припада укупно око 120 врста, а цео род је добио име у част италијанског ботаничара Доменика Вигне који је живео и радио у XVII веку. Систематику рода одредио је ботаничар Гаетано Сави 1824. године.