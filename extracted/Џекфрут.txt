Џекфрут или нангка (лат. Artocarpus heterophyllus) је врста дрвенасте биљке, распрострањена у јужној и југоисточној Азији. Успева добро у тропским крајевима у: јужној и југоисточној Азији, у источној Африци, у Бразилу и неким земљама Кариба. Нангка је национална биљка Бангладеша, где се зове Катхал. Биљка је добро прилагођена тропској клими и условима. Плод је један од највећих плодова воћа, може нарасти до 90 цм дужине, 50 цм ширине и тежине до 36 кг.
Џекфрут се често користи у јужној и југоисточној азијској кухињи. Најчешће се користи као основна храна у разним каријима. Његово стабло се користи као квалитетна дрвна грађа. Од његовог дрвета се израђују различити музички инструменти попут гамелан у Индонезији. Користи се за производњу намештаја, прозора, врата и кровова. Од њега се добија пигмент, који даје карактеристичну светлосмеђу боју одеће будистичких монаха у југоисточној Азији. Џекфрут води порекло из региона између Западнog Гатиja јужне Индије, читавe Шри Ланка и прашуме Филипина, Индонезије и Малезије. Дрво је веома подесно за тропске низије и широко се узгаја у тропским регионима света. Ово дрво производи највећи плод од свих стабала, достижући чак 55 kg (120 pounds) тежине, 90 cm (35 inches) дужине и 50 cm (20 inches) у пречнику. Зрело стабло проиведе око 200 плодова годишње, а старије дрвеће доноси и до 500 плодова годишње. Џекфрут је збирно воће које се састоји од стотина до хиљада појединачних цветова, и меснате латице незрелог воћа се једу. Зрело воће је слатко (у зависности од сорте) и чешће се користи за десерте. Конзервирани зелени џекфрут има благ укус и текстуру налик месу која се може назвати „месо од поврћа“. Џекфрут се обично користи у кухињама јужне и југоисточне Азије. Конзумирају се и зрели и незрели плодови. Џекфрут је национално воће Бангладеша и Шри Ланке и државно воће индијских држава Карнатака, Керала и Тамил Наду. Доступан је у међународно у конзервама или замрзнут у охлађеним оброцима, као и у различитим производима добијеним од воћа као што су резанци и чипс.