Theobroma је род скривеносеменица мањег и средње високог дрвећа из породице слезова (Malvaceae). У прошлости се овај род сврставао у породицу Sterculioideae. Род чини око 20 врста дрвећа пореклом из тропских шума Средње и Јужне Америке. Име рода изведено је од грчких речи θεός (бо) и βρῶμα (храна), у дословном значењу „храна богова”. Најпознатије, и економски најраширеније врсте из овог рода су какаовац (Theobroma cacao) из којег се добија какао, главни састојак за добијање чоколаде, те купуасу (Theobroma grandiflorum) и мокамбо (Theobroma bicolor). Активни алкалоид из какаоа теобромин добио је име управо по овом роду. Научну систематизацију рода урадио је Карл фон Лине 1753. године.