Јак (лат. Bos grunniens) врста је крупног говеда, која може укључујући грбу на леђима да достигне висину од 1,8 m, а тежину од 1.000 kg. Тело му је покривено дугом, густом длаком, која висећи ресасто са бока сеже до чланака. Живи на висоравнима Тибета и Сечуана (Кина) и у Индији, на надморским висинама од преко 4.000 m. Станишта врсте су планине, травна вегетација, тундра, језера и језерски екосистеми и пустиње.