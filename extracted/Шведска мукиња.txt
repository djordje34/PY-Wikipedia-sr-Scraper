Пупољци.
Листови и плодови.
Цвасти.
Плодови.
Семе.
Клијавци.
Стабла шведске мукиње у паркуAll Saints Gardens - Grosvenor Square, Manchester. Шведска мукиња (Sorbus intermedia) је врста коју је први описао 1784. Jakob Friedrich Ehrhart (1742–1795) немачко-швајцарски ботаничар, Линеов ученик објавивши је под називом Pyrus intermedia у Gartenkalender 4: 197. Етимологију назива рода је тешко успоставити. По неким ауторима је од келтске речи 'sorb' = опор, што указује на укус плода, други, назив рода доводе у везу са латинским sorbum = оскоруша, односно глаголом sorbere = гутати, пошто се плодови јаребика једу; мање је вероватно да је од арапске речи شربة (схариба) = пиће, јер се од плода може направити напитак. Може потицати од индоевропског корена сер или сор и њихових деривата сербхо- или сорбхо, црвене, црвенкасте. Епитет врсте дат је по латинском intermedius, -a, -um = између, средњи, јер је, као и Sorbus hybrida, скандинавска јаребика апомиктични тетраплоид највероватније хибридног порекла од S. torminalis и неких тетраплоидних представника Aria комплекса, а има аутора који укључују S. aucuparia у родитељство правдајући то дубоком режњевитошћу листова. На хибридни карактер указује и научни назив који је у литератури често са знаком × (Sorbus × intermedia). У српском језику поред назива шведска мукиња среће се и назив скандинавска јаребика.