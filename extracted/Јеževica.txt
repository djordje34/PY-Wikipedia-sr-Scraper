Јеževica (Dactylis glomerata L., ježevina, rđobradica) je visokokvalitetna vrsta trave sa visokom adaptabilnošću na različite klimatske i zemljišne uslove. Pripada višegodišnjim zeljastim biljkama iz familije Poaceae. Otporna na sušu i niske temperature. Najvažnija je komponenta travno-detelinskih smeša, a ređe se gaji pojedinačno. Biljke su bogate sa vegetativnim uspravnim izdancima, srednje visine, sa širokim, svetlo zelenim lišćem. U pojedinačnoj setvi ostvaruje prinos suve materije oko 12t/ha , sa prosečnim sadržajem proteina od 16%. Važno je pokositi je početkom klasanja jer odlaganjem kosidbe vrlo brzo ogrubljuje i gubi kvalitet.