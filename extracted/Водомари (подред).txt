Водомари (лат. Alcedines) подред су птица из реда модроврана (Coraciiformes), који обухвата три породице: Alcedinidae, Halcyonidae, и Cerylidae. У свету постоји око 90 врста водомара и распрострањени су у већини климатских области. Традиционално водомари су били спојени у једну породицу водомара (Alcedinidae), са три потпородице (Alcedininae, Halcyoninae и Cerylinae), но после поновног преиспитања секвенци ДНК током 1990-их, ове три потпородице су признате као посебне породице, које чине подред водомара (Alcedines). Почетком 21. века сматра се да овај подред није валидан таксон, док породица водомари (Alcedinidae) то јесте.