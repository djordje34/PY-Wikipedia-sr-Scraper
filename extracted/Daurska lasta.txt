Daurska lasta (лат. Cecropis daurica) mala je ptica pevačica pripadnik familije lasta. Gnezdi se u planinskim predelima submediteranske i mediteranske zone južne Evrope i Azije od Portugalije i Španije pa sve do Japana, Indije, Šri Lanke i tropske Afrike. Indijske i Afričke populacije su stanarice, dok ptice iz Evrope i Azije migriraju. Zimu provode u Africi ili Indiji i retko se mogu sresti na Uskršnjem ostrvu i severnoj Australiji. Daurske laste su po habitusu i obojenosti jako slične ostalim predstavnicima insektivornih ptica sa sličnim ekološkim zahtevima kao što su srodne vrste lasta ili nesrodni predstavnici familije čiopa (Apodiformes). Daurska lasta jako podseća po obojenosti na seosku lastu (Hirundo rustica) ali ono po čemu se sigurno razlikuje od nje je:
sa gornje strane tela upečatljivo oker obojen trtični deo leđa sa donje strane tela upečatljiv crno obojeni rep i pokrovna pera repa na glavi se uočava crno obojena kapa dok je ostatak ovog dela tela obojen oker bojom Ovo su brze ptice koje svoj plen hvataju u letu i pri izuzetno velikim brzinama. Imaju široka, ali zašiljena krila. Daurske laste prave „loptasta” gnezda sa tunelskim ulazom u gnezdeći deo gnezda. Gnedo pravi od gromuljica blata ili mulja uvaljanim u vlati trave kojom gnezdo pored nrophodne rigidnosti dobija i elastičnost. Polaže između 3 do 6 jaja bele boje. Najčećše se gnezde na litičastim odsecima u planinskim regionima ali se može takođe sresti i na napuštenim zgradama ili pod mostovima kako gradi gnezda. Najćešće se ne grupišu u kolonije velike brojnosti, ali se sakupljaju u velika jata van sezone gnežđenja.
Daurska lasta