Нар или мограњ (Punica granatum) је плодоносни листопадни грм из породице Lythraceae, подфамилија Punicoideae, који расте између 5 and 10 m у висину. Нар је пореклом из региона који се протеже од Ирана до северне Индије, и гаји се од давнина у читавом медитеранском региону. У шпанску Америку је уведен крајем 16. века, а у Калифорнију су га донели шпански насељеници 1769. године. Ово воће је обично у сезони на северној хемисфери од октобра до фебруара, а на јужној хемисфери од марта до маја. Као нетакнути саркотест или сок, нар се користи у печењу, кувању, мешавинама сокова, гарнирима за оброке, смудијима и алкохолним пићима, попут коктела и вина. Данас се широко гаји широм региона Блиског истока и Кавказа, северне и тропске Африке, Индијског потконтинента, Централне Азије, сувљих делова југоисточне Азије и делова Средоземног басена. Такође се гаји у деловима Аризоне и долини Сан Хоакин у Калифорнији. У 20. и 21. веку он је постао чешће заступљен у продавницама и на тржиштима Европе и западне хемисфере.