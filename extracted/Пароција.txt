Кора пароције.
Листови пароције.
Цветови пароције.
Чаура и семе пароције. Пароција или персијско гвоздено дрво (Parrotia persica (DC.) C.A.Mey.) је врста коју је први описао француски ботаничар де Кандол (Augustin Pyrame de Candolle) 1830. године као Hamamelis persica. Годину дана касније Карл Антон Мејер (Carl Anton Meyer) издвојио је пароцију у посебни род преименујући је у Parrotia persica у част немачко руског природњака и путника Парота (Johann Jacob Friedrich Wilhelm Parrot), који је био први Европљнин који се попео на планину Арарат. Од 1840. год. пароција се гаји у Русији, а у ботаничкој башти Кју Гарденс (Kew Gardens) од 1841. Азербејџански назив је dəmirağac (демир-агач) и значи гвоздено дрво.