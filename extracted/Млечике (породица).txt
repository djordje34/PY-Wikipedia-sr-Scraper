Euphorbia characias цветови Млечике (лат. Euphorbiaceae) су велика биљна породица дикотиледоних скривеносеменица, која обухвата 6.547 (по некима 7.200) признатих врста из 228 родова. Породица је именована по типском роду Euphorbia) који обухвата чак 2.046 признатих врста. Изузев поларних и високопланинских подручја, млечике су распрострањене широм света, а особито у суптропској и тропској вегетацијској зони, где многе од њих наличе кактусе, али то нису, и од којих се разликују по по млечном соку, којега нема у кактусима. Многе врсте су лековите и отровне, а неке служе и у исхрани, као што је јужноамеричка маниока. Од млечика се такође добијају уље, смола и каучук, а гаје се и као украсне биљке. У Балканској флори присутни су представници родова: Euphorbia, Mercurialis, Andrachne и Chrozophora.