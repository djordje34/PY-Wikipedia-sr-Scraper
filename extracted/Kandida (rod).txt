Kandida (Candida) je rod kvasca. Mnoge vrste su bezazleni komensali ili endosimbioti domaćina poput ljudi i drugih vrsta, ili štetne vrste na pogrešnoj lokaciji, koje uzrokuju bolest. Candida albicans može da uzrokuje infekcije (kandidijaze) kod ljudi i drugih životinja, posebno kod imunokompromitovanih pacijenata. Mnoge vrste su nađene u flori creva, uključujući C. albicans kod sisarskih domaćina, dok drugi žive u endosimbiozi sa insektnim domaćinima. Sistemskim infekcijama krvotoka i glavnih organa, posebno kod imunokompromitovanih pacijenata, podleže preko 90,000 ljudi godišnje u SAD-u, sa stopom mortaliteta od 40–50%. DNK nekoliko vrsta roda Candida je sekvencirana. Antibiotici promovišu infekcije kvascom, uključujući gastrointestinalni prekomerni rast kandide, i penetraciju GI mukoze. Osobe obolele od dijabetesa ili sa oštećenim imunskim sistemom, poput HIV bolesnika, su podložnije kvaščanim infekcijama.