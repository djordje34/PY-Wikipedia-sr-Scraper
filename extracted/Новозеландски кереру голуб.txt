Кереру голуб (Hemiphaga novaeseelandiae) или новозеландски голуб је врста голуба пореклом са Новог Зеланда. Јохан Фридрих Гмелин је ову птицу 1789. године описао као „великог, упадљивог голуба, величине до 50cm и масе од око 550-850g, са белим грудима и зелено-плавим перјем”. Једна од две подврсте - Норфолшки, са острва Норфолк, је изумро почетком 20. века. Живе у разним стаништима на Новом Зеланду, хране се воћем, лишћем, пупољцима и цвећем. Широко су распрострањени у шумама и урбаним стаништима, али њихов број значајно опадају још од Европске колонизације и доласка сисара као што су пацови, ласице и опосуми. Међутим, резултати истраживања показују да је дошло до опоравка популације кереру голубова у приградским подручјима. Упркос томе, од 2021. године, Црвена листа МУЗП ову врсту класификује као "потенцијално угрожену", а DOC је не класификује као угрожену, већ као „зависну од заштите”. Кереру се сматра културним благом народа Маора и дуго је у њиховој култури био главни извор хране, али је због смањења његове популације лов сада илегалан. Дозвољења употреба кереруа је ограничена на употребу перја и костију добијених од већ мртвих птица које је прикупио DOC. Неки људи су се противили овој забрани, јер сматрају да је она штетна по традицију Маора. Новозеландска организација Forest & Bird је 2018. године, кереруа прогласила за птицу године.
2019. године, звезда HD 137388 је названа "Kererū" по овом голубу.
Кереру голуб
Истребљени норфолшки голуб
Новозеландски голуб