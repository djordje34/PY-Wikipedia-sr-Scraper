Лист агератума.
Главичасте цвасти са дугим језичастим цветовима обода и кончасти жигови тучка.
Сорта 'Cloud Nine White' са белим цветовима.
Употреба агератума у жардињери са копривицом (Coleus blumei).
Агератум са великом кадифом у Ташмајданском парку у Београду. Агератум, горућа љубав (Ageratum houstonianum Mill.) од грчког αγερατοσ - који не стари, непроменљив, јер ахеније немају папус па не лете, остају на цветној ложи. Име врсте је по доктору Хјустону (William Houstoun, 1695–1733) британском хирургу и ботаничару који је агератум донео из Мексика у Европу. По Мексику врста има и најраспрострањенији синоним Ageratum mexicanum hort. Енглески назив flossflower значи кончасти цвет због издужених, језичастих цветова и жигова у главичастој цвасти; у америци се зове bluemink (плава ласица) јер цвасти у маси личе на крзно. Немачки називи су Leberbalsam – балсам за јетру, или Blaukappe – плава капа. Руски долгоцве́тка настао је због дуге фенофазе цветања.