Сивкасти звездан или звјездичица (лат. Galatella cana) вишегодишња је зељаста биљка која спада у породицу главочика (лат. Asteraceae). Живи искључиво у равничарским крајевима Србије, на заслањеним ливадама. Биљка је по Закону Србије заштићена врста. Важно је напоменути да се у ранијој литератури водио само као подврста пољског звездана (Galatela sedifolia) коме је морфолошки и даље веома сличан. Може да се помеша и са слатинским звезданом (Tripolium pannonicum) који га замењује на влажнијим стаништима. У словенским језицима зову их и "сланице". Критички угрожена реликтна врста, као главни угрожавајући фактор литература наводи секундарну сукцесију коровских и других агилних врста на преосталим стаништима. Стога се популација неће одржати без мониторинга и активне заштите на тим микролокацијама.