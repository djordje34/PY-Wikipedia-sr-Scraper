Scyliorhinus stellaris је врста ајкуле из породице Scyliorhinidae, која настањује североисточне воде Атлантског океана. Обично проводи време међу стенама и местима где има доста алги, на дубинама од 20 до 60 м. Расту до 1,6 м, имају робусно тело широке заобљене главе и два леђна пераја. По изгледу подсећа на врсту S. canicula, а од ње је разликују само мрље по телу и носни режњеви. Ова врста се углавном креће ноћу, а током дана време проводи у рупама или увалама. Хране се правим кошљорибма, мањим морским псима, раковима и главоношцима. Женке ове врсте одлажу јајашца у стене, у периоду од марта до октобра. Период гестације траје од 7 до 12 месеци. Међународна унија за заштиту природе оценила је да за Scyliorhinus stellaris постоји мали ризик, јер се чини да је њена популација у Средозменом мору значајно опала због прекомерног риболова. Ова риба продаје се у неколико европских држава под различитим именима.