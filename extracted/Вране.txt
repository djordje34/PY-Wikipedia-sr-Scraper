Вране (лат. Corvus) су широко распрострањени род птица, породице вране (Corvidae). Латински назив рода Corvus у преводу значи „гавран”. У говорном језику заједнички назив за крупније врсте из рода Corvus је гавран, а за ситније врсте је врана. У Европи, назив „врана” се користи да означи црну врану и сиву врану, док у Северној Америци означава америчку врану или севернозападну врану. Врсте из рода врана (Corvus) чини трећину укупног броја врста из породице вране (Corvidae). Показало се да је род врана еволуирао у Азији у оквиру породице вране, која је еволуирала у Аустралији. Вране су у опсегу величина од релативно малих чавки величине голуба (евроазијских и даурских), до обичних гаврана холарктичког региона и дебелокљуног гаврана са Етиопске висоравни. Око 45 чланова овог рода се јавља на свим континентима умерене климе изузев Јужне Америке, и неколико острва. Род врана чини трећину врста у породици вране. Сматра се да су чланови еволуирали у Азији из корвидског соја, који је еволуирао у Аустралији. Колективно име групе врана је јато. Име рода је латинска реч за гаврана. Недавна истраживања су утврдила да су неке врсте врана способне не само да користе оруђа, већ и да конструишу оруђа. Вране се убрајају међу најинтелигентније животиње на свету, са коефицијентом енцефализације једнаким оном који имају многи примати не рачунајући људе.