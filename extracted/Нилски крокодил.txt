Нилски крокодил (лат. Crocodylus niloticus) је један од три врсте крокодила који живе у Африци и друга највећа врста крокодила, после естуарског крокодила. Нилски крокодили живе у Африци јужно од Сахаре и на Мадагаскару. На лошем су гласу јер нападају људе. Иако као врсти не прети истребљење, популације у многим афричким државама су у опасности од нестајања. Научно име Crocodylus долази од грчке речи krokodeilos која буквално значи „шљунак који гмиже“ (kroko = шљунак и deilos = гмизати или човек) и односи се на изглед крокодила. Niloticus на латинском значи „нилски“ или „из реке Нила“.