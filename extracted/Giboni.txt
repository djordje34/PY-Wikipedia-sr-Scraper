Mali čovekoliki majmuni (lat. Hylobatidae – Hilobatidi), ili giboni, su porodica primata. Prema ranijoj biosistematici, ova porodica je imala samo jedan rod (Hylobates), iz kojega su izdvojena tri nova, tako da se sada giboni svrstavaju u četiri roda. Naseljavaju tropske i suptropske kišne šume, od severoistoka Indije i južne Kine na severu, do Indonezije (uključujući i ostrva Sumatra, Borneo i Java) na jugu.