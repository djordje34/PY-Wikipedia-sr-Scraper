Anser caerulescens Снежна гуска (такође и плава гуска, лат. Chen caerulescens) је северноамеричка врста гуске. Име је добила по свом изразито белом перју. Род ове птице је споран. Америчко орнитолошко друштво и BirdLife International стављају ову врсту и све друге беле гуске у род Chen, док друге институције традиоционално стављају ове врсте у род сивих гуски Anser. Латински назив Caerulescens значи плавкаста или плавичаста. Ове гуске се паре на северу (Гренланд, Канада и Аљаска) а презимљују јужније; од југозападне Британске Колумбије па све до делова САД и Мексика. Сваког пролећа се враћају своме гнезду на арктичкој тундри.