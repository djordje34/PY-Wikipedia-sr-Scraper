Lemur je sisar koji pripada redu primata s izduženom njuškom i krupnim očima koje su smeštene sa strane. Njihov nokat na drugom prstu zadnjih nogu je u obliku kandže dok su svi ostali ravni. Svi lemuri se spretno pužu i veru po drveću, pa su zato i nazvani verači. Pošto ne žive dugo kada su zatvoreni, ne mogu se naći često po zoološkim vrtovima. Hrane se voćem, insektima, a ponekad i sitnim pticama i gmizavcima. Pored čoveka, najveći neprijatelji su im orlovi. Ove noćne životinje žive u prašumama Madagaskara, Africi i ponegde u Aziji, iako su se neki prilagodili otvorenijim i sušnim zapadnim delovima ostrva. Nekada su živeli i u Evropi i Americi, gde su pronađeni njihovi fosilni ostaci. Od svih drugih antropoidnih ili čovekolikih majmuna, lemur se razlikuje po tome što ima izduženo lice lisičjeg izgleda i izduženu kandžu umesto nokta na drugom nožnom prstu.