Патуљасти орао (лат. Hieraaetus pennatus) птица је селица из реда орлова и јастребова. Научни назив ове врсте је састављен из двеју речи. Име рода Hieraaetus води порекло од старогрчких речи hierax која означава птицу грабљивицу из породице јастребова и aetos што значи орао. Назив врсте pennatus потиче од латинске речи penna што значи перо, па би овај придев значио пернат. Према Црвеној књизи фауне Србије III - Птице, ово је угрожена врста.