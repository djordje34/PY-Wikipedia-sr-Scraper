Кора.
Гранчице са четинама.
Микростробила.
Шишарка.
Семе. Стубаста араукарија (Araucaria columnaris) припада кладусу обалских врста Нове Каледоније заједно са A. luxurians и A. nemorosa како је утврђено молекуларном анализом Род је добио назив по чилеанској провинцији Arauco тако да значи (дрво) из Араука. Јужна Америка је део ареала овог рода у коме расте знатан број врста. Епитет врсте columnaris је од латиског columna = стуб. Врсту је први описао шкотски природњак и орнитолог Форстер (Johann Reinhold Forster, 1729-1798) сврставши је у род чемпреса (Cupressus columnaris J. R. Forst.) 1786. године. Он је открио врсту када је као део посаде Кукове друге експедиције пловио око света најјужнијом могућом рутом. Данашњи научни назив дао је енглески ботаничар и илустратор Хукер (Sir William Jackson Hooker, 1785-1865) 1852. године, сврставши врсту у род араукарија. У Новој Каледонији велики је број колоквијалних назива: ниелају, вааве, нелемва, никсумбак (северно); хваамве (источна обала); хваапмве, фваи (западна обала); наа друбеа, ксере; воро, ксуро (Ile des Pins); ненгоне, од, иватено (îles Loyauté) ... На француском, званичном језику Нове Каледоније pin colonnaire (стубасти бор). Како је у Србији непозната, називи су преводи енглеских или француског имена па поред стубасте, ова араукарије може да се назове и араукарија коралног гребена, куков бор, новокаледонијски бор, кукова араукарија или стубасти бор.