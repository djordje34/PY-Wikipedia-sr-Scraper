Крешталице или тирани (лат. Tyranni) су подред птица певачица (Passeriformes). Подред укључује више од 1.000 врста, од којих велика већина насељава јужноамерички континент. Научни назив Tyranni је изведен из имена типског рода Tyrannus. Крешталице имају другачију анатомску грађу мускулатуре сиринкса у односу на Праве птице певачице (Passeri). Тренутно расположиви морфолошки, ДНК и биогеографски подаци, као и фосилни запис, упућују на то да ова два подреда птица певачица представљају два еволуционо различита кладуса.