Scopolia carniolica, бели бун, је отровна биљка из породице помоћница, Solanaceae, љубичастих звонастих цветова на висећим дршкама. Расте до 60 cm у висину. отровност потиче од присуства тропанских алкалоида, посебно атропина, кога има највише у корену. Scopolia carniolica растеу влажним буковим шумама југоисточне Европе, од низија до планинских зона. У Словенији постоји ретка форма зеленкасто жуте крунице, Scopolia carniolica f. hladnikiana.
У Србији Scopolia carniolica је ретка врста законом заштићена. Биљку је прво оописао Карл Лине, у част Ђованија Антонија Скополија, италијанског природњака као Hyoscyamus scopolia. Nikolaus Joseph von Jacquin је класификовао у род Scopolia. Scopolia carniolica је симбол "Словеначког друштва анестезиолога и интензивне неге" . Биљка садржи скополамин који се раније користио као анестетик.