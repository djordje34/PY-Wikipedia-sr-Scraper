Pteroglossus или арасарији су род птица из породице тукана. То су птице средње величине, светло обојеног перја и огромних, контрастно обојених кљунова. Настањују Централну и Јужну Америку. Све врсте се углавном хране воћем, мада понекад могу и инсектима или неким другим ситним пленом. Станиште им је на дрвећу, у рупама које саме праве. У њих полажу 2-4 бела јаја. Оно што је необично за овај род тукана и по чему се разликују од осталих је то да су арасарији друштвене птице и да време углавном проводе у друштву припадника своје врсте. Као и код рода Ramphastos, и код овог рода се сумња да на свим, или на великој већини врста паразитира ваш Austrophilopterus flavirostris, са изузетком зеленог арасарија.