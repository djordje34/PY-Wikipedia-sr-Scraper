Броћ (Rubia) је род дикотиледоних скривеносеменица из истоимене фамилије (Rubiaceae). Обухвата 38 врста, од којих је најпознатија Rubia tinctorum (народна имена: обични броћ, броћ). Ареал распрострањења рода обухвата тропске и суптропске пределе Африке, Азије, Америке и Медитерана. Назив рода потиче од латинског придева ruber (црвен), јер се корен биљака обичног броћа користи за добијање црвене боје за бојење текстила, најчешће вуне.