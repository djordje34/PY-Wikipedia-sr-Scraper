Strobilomyces strobilaceus ili veoma čest sinonim Strobilomyces floccopus je retka gljiva koja pripada porodici vrganja (Boletaceae), a nekada je pripadala porodici (Strobilomycetaceae). Često se nalazi na crvenim listama ugroženih vrsta u raznim zemljama. . Nativna je vrsta u Evropi i Americi. Naseljava mešovite šume i stupa u mikorizu najčešće sa bukvom ili grabom, a ponekad i sa borovima.
U Srbiji ima status strogo zaštićene vrste prema pravilniku o proglašenju strogo zaštićenih i zaštićenih divljih vrsta biljaka, životinja i gljiva. Raste tokom leta i jeseni. Najčešći domaći nazivi jesu starac u šumi, crna čupavica, kuštrava vrganjica.