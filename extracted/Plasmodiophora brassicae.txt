Plasmodiophora brassicae, протист изазивач биљне болести купусне киле, припада царству Rhizaria и класи Phytomyxea. Plasmodiophora brassicae је облигатни паразит биљака из фамилије купуса (Brassicaceae), а у спољашњој средини преживљава једино у виду спора. Успешно паразитира 300 биљних врста из 64 рода. Интраспецијска варијабилност се огледа на физиолошком нивоу, и до сада је описано 9 физиолошких раса ове врсте.