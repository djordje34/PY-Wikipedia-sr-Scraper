Розенколис (лат. Agapornis roseicollis) је врста папагаја из рода Agapornis, коме припадају и фишери (Agapornis fischeri), таранте (Agapornis taranta), лилијане (Agapornis lilianae), кане (Agapornis canus), нигригениси (Agapornis nigrigenis). Розенколиси насељавају југозападну Африку и то просторе Намибије и Боцване, док су у незнатно више плавичастој боји настањени још једино у јужној Анголи. Ово је веома друштвена птица и у дивљини се може видети у мањим групама.