Срњача (Sarcodon imbricatus) је, кад је млада, јестива гљива. Срњачу је први идентификовао ботаничар Олоф Целсиус недалеко од града Упсала у Шведској 1732. године. Карл Лине писао је о њој 1737. године у свом делу Флора лапоника. Првобитно је врсту описао под називом Hydnum imbricatum 1753. године. У род Sarcodon сместио ју је фински миколог Петер Адолф Карстен 1881. године. Име рода ове гљиве потиче од старогрчких речи Sarco што значи месо и odon што значи зуб.