Стидна ваш (лат. Pthirus pubis) или пицајзла јесте инсект који је искључиво људски паразит и храни се крвљу. Стидна ваш се обично налази на стидним длачицама код људи, односно длакама на гениталијама. Иако стидна ваш не може да скаче, она може да живи и на другим деловима тела који су прекривени јачом длаком, као што је простор између ануса и полног органа код жена и мушкараца, али могу бити по целом телу код мушкараца, а на трепавицама код деце.
Стидна ваш Људи су једини познати домаћини стидне ваши, иако једна блиска врста овог паразита (Pthirus gorillae) инфицира гориле. Сматра се да се људски паразит одвојио од оног са гориле пре приближно 3,3 милиона година. Сродни род им је и Pediculus која је нешто између сиве и телесне ваши, а погађа претежно обичне шимпанзе и бонобое.