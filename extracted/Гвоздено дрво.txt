Кора.
Лист.
Цваст.
Махуне опадају затворене, а онда се дуго распадају ослобађајући семе.
Семе у зеленкастој пулпи махуне и махуна.
Семе.
Клијавац. Гвоздено дрво (Gymnocladus dioica) први је описао Лине у Species Plantarum 1: 381 (1753) под називом, данас базионимом, Guilandina dioica L. Данско-Норвешки ботаничар, хербалиста и зоолог Вал (Martin Henrichsen Vahl, 1749—1804) дао је назив гвозденом дрвету Hyperanthera dioica Vahl у Symbolae Botanicae (Vahl) 1: 31 (1790), који је данас неразјашњен. Савремени научни назив Gymnocladus dioica (L.) K.Koch. објавио је Карл Кох (Karl Heinrich Emil Koch, 1809—1879) ботаничар и први немачки професионални хортикултурни стручњак у публикацији Dendrologie. Bäume, Sträucher und Halbsträucher, welche in Mittel- und Nord-Europa im Freien kultivirt werden (1869). Значење назива рода долази од γυμνο = го и κλάδος = грана због малог броја танких грана када је у безлисном стању. Епитет врсте, од διά =преко и οικοϛ = дом, становање, носи због дводомости. Назив у САД кафено дрво из Кентакија (Kentucky Coffee Tree) настало је због коришћења семена за припрему сурогата кафе.